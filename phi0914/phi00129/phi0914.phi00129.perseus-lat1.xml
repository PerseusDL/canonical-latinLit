<?xml version="1.0" encoding="UTF-8"?> <TEI xmlns="http://www.tei-c.org/ns/1.0">
    <teiHeader type="text">
        <fileDesc>
            <titleStmt>
                <title>Ab urbe condita, books 21-30 - 29</title>
                <author n="Liv.">Titus Livius (Livy)</author>
                <sponsor>Perseus Project, Tufts University</sponsor>
                <principal>Gregory Crane</principal>
                <respStmt>
                    <resp>Prepared under the supervision of</resp>
                    <name>Lisa Cerrato</name>
                    <name>William Merrill</name>
                    <name>Elli Mylonas</name>
                    <name>David Smith</name>
                </respStmt>
                <funder n="org:NEH">The National Endowment for the Humanities</funder>
            </titleStmt>
            <extent/>
            <publicationStmt>
                <publisher>Trustees of Tufts University</publisher>
                <pubPlace>Medford, MA</pubPlace>
                <authority>Perseus Project</authority>
            </publicationStmt>
            <sourceDesc default="false">
                <listBibl default="false">
                    <biblStruct default="false">
                        <monogr>
                            <title>
                                Titi Livi
ab urbe condita libri
editionem priman curavit
Guilelmus Weissenborn
editio altera auam curavit
Mauritius Mueller
Pars II. Libri XXI-XXX.
Editio Stereotypica
                            </title>
                            <author>Titus Livius</author>
                            <editor role="editor">W. Weissenborn</editor>
                            <editor role="editor">H. J. Müller</editor>
                            <imprint>
                                <pubPlace>Leipzig</pubPlace>
                                <publisher>Teubner</publisher>
                                <date>1884</date>
                            </imprint>
                            <biblScope type="volume">2</biblScope>
                        </monogr>
                    </biblStruct>
                </listBibl>
            </sourceDesc>
        </fileDesc>
        <encodingDesc>
            <refsDecl>
                <refState unit="book" delim="."/>
                <refState unit="chapter" delim="."/>
                <refState unit="section"/>
            </refsDecl>
        </encodingDesc>
        <profileDesc>
            <langUsage default="false">
                <language ident="la">Latin </language>
                <language ident="en">English </language>
                <language ident="de">German </language>
                <language ident="greek">Greek </language>
            </langUsage>
        </profileDesc>
        <revisionDesc><!--
            <change>
                <date>2006/7/19</date>
                <respStmt>
                    <name>Gregory Crane</name>
                    <resp>ed.</resp>
                </respStmt>
                <item> </item>
            </change>
        --><change when="2014-10-09" who="Stella Dee">edited markup</change> </revisionDesc>
    </teiHeader>
    <text xml:lang="la">
        <body>
            <div part="N" sample="complete" org="uniform" n="29" type="book">
                <head>liber XXIX</head>
                <p>
                    <milestone n="1" unit="chapter"/>
                    <milestone n="1" unit="section"/>
                    Scipio postquam   in Siciliam  venit, voluntarios

milites ordinavit centuriavitque.
                    <milestone n="2" unit="section"/>
                    ex iis trecentos iuvenes, florentes aetate et virium robore, inermes circa
se habebat, ignorantes, quem    ad usum   neque centuriati neque armati servarentur.
                    <milestone n="3" unit="section"/>
                    tum ex totius Siciliae
iuniorum  numero principes genere et fortuna trecentos equites, qui secum    in Africam   traicerent, legit,
diemque iis, qua equis armisque instructi atque ornati

adessent, edixit.
                    <milestone n="4" unit="section"/>
                    gravis ea militia procul domo terra
marique labores multos magna pericula allatura videbatur; neque ipsos modo sed parentes cognatosque

eorum ea cura angebat.
                    <milestone n="5" unit="section"/>
                    ubi dies, quae edicta erat,
advenit, arma equosque ostenderunt. tum Scipio renuntiari sibi dixit quosdam      equites Siculorum  tamquam gravem    et duram  horrere
                    <corr sic="ear">eam</corr>
                    militiam;
                    <milestone n="6" unit="section"/>
                    si qui
ita animati essent, malle eos sibi iam      tum   fateri,
quam   postmodo querentes segnes atque inutiles milites rei publicae esse; expromerent, quid sentirent;

cum  bona venia se auditurum.
                    <milestone n="7" unit="section"/>
                    ubi ex iis unus ausus
est dicere se prorsus, si sibi, utrum   vellet, liberum

esset, nolle militare, tum Scipio ei:
                    <milestone n="8" unit="section"/>
                    ,,quoniam igitur,
adulescens, quid sentires, non dissimulasti,
                    <corr sic="vicariurn">uicarium</corr>
                    <pb n="p.487"/>
                    tibi expediam, cui tu arma equumque et cetera
                    <corr sic="instrumienta">instrumenta</corr>
                    militiae tradas et tecum hinc extemplo domum
ducas, exerceas, docendum   cures equo  armisque".
                    <milestone n="9" unit="section"/>
                    laeto condicionem accipienti unum  ex trecentis quos
inermes habebat, tradit. ubi hoc modo exauctoratum
equitem cum gratia imperatoris ceteri viderunt, se

quisque excusare et vicarium accipere.
                    <milestone n="10" unit="section"/>
                    ita trecentis
Siculis Romani equites substituti sine publica inpensa.

docendorum  atque exercendorum   curam  Siculi habuerunt, quia edictum imperatoris erat, ipsum militaturum, qui ita non fecisset.
                    <milestone n="11" unit="section"/>
                    egregiam hanc alam equitur evasisse ferunt multisque proeliis rem  publicam

adiuvisse.
                    <milestone n="12" unit="section"/>
                    legiones inde cum inspiceret, plurimorum
stipendiorum ex iis milites delegit, maxime qui sub

duce Marcello militaverant,
                    <milestone n="13" unit="section"/>
                    quos cum   optima disciplina institutos credebat, tum etiam ab longa Syracusarum obsidione peritissimos esse urbium oppugnandarum: nihil enim parvum, sed Carthaginis iam

excidia agitabat animo.
                    <milestone n="14" unit="section"/>
                    inde exercitum per oppida
dispertit; frumentum  Siculorum  civitatibus imperat,
ex Italia advecto parcit; veteres naves reficit et cum
iis C. Laelium in Africam praedatum mittit; novas
Panhormi subducit, quia ex viridi materia raptim factae erant, ut in sicco hibernarent.
                </p>
                <p>
                    <milestone n="15" unit="section"/>
                    praeparatis omnibus ad bellum Syracusas nondum ex magnis belli motibus satis tranquillas venit.
                    <milestone n="16" unit="section"/>
                    Graeci res a quibusdam Italici generis eadem vi, qua
per bellum ceperant, retinentibus, concessas sibi ab

senatu repetebant.
                    <milestone n="17" unit="section"/>
                    omnium primum ratus tueri publicam fidem, partim edicto partim iudiciis etiam in
pertinaces ad obtinendam iniuriam redditis suas res

Syracusanis restituit.
                    <milestone n="18" unit="section"/>
                    non ipsis tantum  ea res, sed
omnibus Siciliae populis grata fuit, eoque enixius ad
bellum adiuverunt.
                </p>
                <p>
                    <milestone n="19" unit="section"/>
                    eadem aestate in Hispania coortum ingens bellum
conciente Ilergete Indibili, nulla alia de causa quam
per admirationem Scipionis contemptu imperatorum
                    <pb n="p.488"/>
                    aliorum orto.
                    <milestone n="20" unit="section"/>
                    eum superesse unum ducem Romanis
ceteris ab Hannibale interfectis rebatur: eo
nec ii Hispaniam caesis Scipionibus alium, quem mitterent,
habuisse, et postquam in Italia gravius bellum urgueret, adversus Hannibalem eum arcessitum.
                    <milestone n="21" unit="section"/>
                    praeterquam quod nomina tantum ducum in Hispania Romani
haberent, exercitum quoque inde veterem deductum;
trepida omnia ut inconditam  turbam  tironum esse.

numquam talem occasionem liberandae Hispaniae fore.
                    <milestone n="22" unit="section"/>
                    servitum ad eam diem aut Carthaginiensibus aut Romanis,
                    <milestone n="23" unit="section"/>
                    nec in vicem his aut illis, sed interdum utrisque simul.
                    <milestone n="24" unit="section"/>
                    pulsos ab Romanis Carthaginienses; ab
Hispanis, si consentirent, pelli Romanos posse, ut ab
omni externo imperio soluta in perpetuum Hispania

in patrios rediret mores ritusque.
                    <milestone n="25" unit="section"/>
                    haec taliaque dicendo non populares modo, sed Ausetanos quoque,
vicinam gentem, concitat et alios finitimos sibi atque

illis populos.
                    <milestone n="26" unit="section"/>
                    itaque intra paucos dies triginta milia
peditum, quattuor ferme equitum in Sedetanum agrum,
quo edictum erat, convenerunt.
                </p>
                <p>
                    <milestone n="2" unit="chapter"/>
                    <milestone n="1" unit="section"/>
                    Romani quoque imperatores L. Lentulus et
L. Manlius Acidinus, ne glisceret prima neglegendo

bellum,
                    <milestone n="2" unit="section"/>
                    iunctis et ipsi exercitibus per agrum Ausetanum hostico tamquam pacato clementer ductis militibus ad sedem hostium pervenere et trium milium spatio procul a castris eorum posuerunt castra.
                    <milestone n="3" unit="section"/>
                    primo per
legatos nequiquam temptatum, ut discederetur ab
armis; dein, cum in pabulatores Romanos impetus
repente ab equitibus Hispanis factus esset, summisso
ab statione Romana equitatu equestre proelium fuit

haud sane memorando in partem ullam eventu.
                    <milestone n="4" unit="section"/>
                    sole
oriente postero die armati instructique omnes mille
ferme passus procul a castris Romanis aciem ostendere.
                    <milestone n="5" unit="section"/>
                    medii Ausetani erant; cornua dextrum Ilergetes,
laevum ignobiles tenebant Hispani populi; inter cornua et mediam  aciem  intervalla patentia satis late
fecerant, qua equitatum, ubi tempus esset, emitterent.
                    <pb n="p.489"/>
                    et Romani more suo exercitum cum instruxissent,
                    <milestone n="6" unit="section"/>
                    id
modo hostium imitati sunt, ut inter legiones et ipsi

patentes equiti relinquerent vias.
                    <milestone n="7" unit="section"/>
                    ceterum Lentulus
ei parti usum equitis fore ratus, quae prior in dehiscentem intervallis
                    <corr sic="hostiulm">hostium</corr>
                    aciem equites emisisset,

Ser.
                    <milestone n="8" unit="section"/>
                    Cornelio tribuno militum  imperat, equites per
patentes in hostium acie vias permittere equos iubeat.
                    <milestone n="9" unit="section"/>
                    ipse coepta parum prospere pedestri pugna
                    <corr sic="tantur">tantum</corr>
                    moratus, dum   cedenti duodecimae legioni, quae in
laevo cornu adversus Ilergetes locata erat, tertiam
decumam legionem ex subsidiis in primam aciem firmamentum ducit, postquam    aequata ibi pugna est,
                    <milestone n="10" unit="section"/>
                    ad L. Manlium inter prima signa hortantem  ac subsidia quibus res postulabat locis inducentem venit;

indicat tuta ab laevo cornu esse;
                    <milestone n="11" unit="section"/>
                    iam missum ab se
Ser. Cornelium procella equestri hostes circumfusurum.
                    <milestone n="12" unit="section"/>
                    vix haec dicta dederat cum Romani equites in medios
invecti hostes simul pedestres acies turbarunt, simul

equitibus Hispanorum viam immittendi equos clauserunt.
                    <milestone n="13" unit="section"/>
                    itaque omissa pugna equestri ad pedes Hispani
descenderunt. Romani imperatores ut turbatos hostium
ordines et trepidationem pavoremque et fluctuantia
viderunt signa, hortantur, orant milites, ut perculsos

invadant neu restitui aciem patiantur.
                    <milestone n="14" unit="section"/>
                    non sustinuissent
                    <corr sic="tan">tam</corr>
                    infestum impetum barbari, ni regulus ipse Indibilis cum equitibus ad pedes degressis ante prima signa peditum se obiecisset.
                    <milestone n="15" unit="section"/>
                    ibi aliquamdiu atrox pugna
stetit; tandem, postquam ii, qui circa regem seminecem restantem, deinde pilo terrae adfixum pugnabant,
obruti telis occubuerunt, tum  fuga passim  coepta.
                    <milestone n="16" unit="section"/>
                    plures caesi quia equos conscendendi equitibus spatium
non fuerat, et quia perculsis acriter institerunt Romani; nec ante abscessum  est, quam castris quoque

exuerunt hostem.
                    <milestone n="17" unit="section"/>
                    decem tria milia Hispanorum caesa
eo die, mille octingenti ferme capti; Romanorum sociorumque paulo amplius ducenti, maxime in laevo

cornu, ceciderunt.
                    <milestone n="18" unit="section"/>
                    pulsi castris Hispani aut qui ex
                    <pb n="p.490"/>
                    proelio effugerant sparsi primo per agros, deinde in
suas quisque civitates redierunt.
                </p>
                <p>
                    <milestone n="3" unit="chapter"/>
                    <milestone n="1" unit="section"/>
                    tum a Mandonio evocati in concilium  conquestique ibi clades suas increpitis auctoribus belli
legatos mittendos ad arma tradenda deditionemque

faciendam censuere.
                    <milestone n="2" unit="section"/>
                    quibus culpam in auctorem belli
Indibilem ceterosque principes, quorum plerique in
acie cecidissent, conferentibus tradentibusque arma et
dedentibus sese responsum est in deditionem ita accipi eos,
                    <milestone n="3" unit="section"/>
                    si Mandonium ceterosque belli concitores
tradidissent vivos; si minus, exercitum se in agrum
Ilergetum Ausetanorumque et deinceps aliorum populorum inducturos.
                    <milestone n="4" unit="section"/>
                    haec dicta legatis renuntiataque in
concilium. ibi Mandonius ceterique principes conprehensi et traditi ad supplicium.
                    <milestone n="5" unit="section"/>
                    Hispaniae populis reddita pax; stipendium eius anni duplex et frumentum
sex mensum imperatum sagaque et togae exercitui;
et obsides ab triginta ferme populis accepti.
                </p>
                <p>
                    <milestone n="6" unit="section"/>
                    ita Hispaniae rebellantis tumultu haud magno
motu intra paucos dies concito et compresso in Africam omnis terror versus.
                    <milestone n="7" unit="section"/>
                    C. Laelius nocte ad Hipponem Regium cum accessisset, luce prima ad populandum agrum sub signis milites sociosque navales duxit.
                    <milestone n="8" unit="section"/>
                    omnibus pacis modo incuriose agentibus magna clades
inlata; nuntiique trepidi Carthaginem terrore ingenti
conplevere, classem Romanam Scipionemque imperatorem—et fama fuerat iam in Siciliam transgressum

advenisse.
                    <milestone n="9" unit="section"/>
                    nec quot naves vidissent, nec quanta
manus agros popularetur, satis gnari omnia in maius
metu augente accipiebant. itaque primo terror pavorque, dein maestitia animos incessit:
                    <milestone n="10" unit="section"/>
                    tantum fortunam
mutasse, ut, qui modo ipsi exercitum ante moenia
Romana habuissent victores stratisque tot hostium
exercitibus omnes Italiae populos aut vi aut voluntate

in deditionem accepissent,
                    <milestone n="11" unit="section"/>
                    ii verso Marte Africae populationes et obsidionem Carthaginis visuri forent, nequaquam pari ad patienda ea robore ac Romani fuissent.
                    <pb n="p.491"/>
                    illis Romanam plebem,
                    <milestone n="12" unit="section"/>
                    illis Latium iuventutem praebuisse maiorem semper frequentioremque pro tot caesis

exercitibus subolescentem;
                    <milestone n="13" unit="section"/>
                    suam plebem inbellem in
urbe, inbellem in agris esse; mercede parari auxilia ex

Afris, gente ad omnem auram spei mobili atque infida.
                    <milestone n="14" unit="section"/>
                    iam reges, Syphacem post conloquium cum Scipione
alienatum, Masinissam aperta defectione infestissimum

hostem.
                    <milestone n="15" unit="section"/>
                    nihil usquam spei, nihil auxilii esse. nec Magonem ex Gallia movere tumultus quicquam nec coniungere sese Hannibali, et Hannibalem ipsum iam et
fama senescere et viribus.
                    <milestone n="4" unit="chapter"/>
                    <milestone n="1" unit="section"/>
                    in haec deflenda prolapsos ab recenti nuntio
                    <corr sic="animnos">animos</corr>
                    rursus terror instans
revocavit ad consultandum, quonam modo obviam

praesentibus periculis iretur.
                    <milestone n="2" unit="section"/>
                    dilectus raptim in urbe
agrisque haberi placet, mittere ad conducenda Afrorum
auxilia, munire urbem, frumentum convehere, tela
arma parare, instruere naves ac mittere ad Hipponem

adversus Romanam classem.
                    <milestone n="3" unit="section"/>
                    iam haec agentibus nuntius tandem venit Laelium, non Scipionem, copiasque,
quantae ad incursiones agrorum satis sint, transvectas;

summae belli molem adhuc in Sicilia esse.
                    <milestone n="4" unit="section"/>
                    ita respiratum, mittique legationes ad Syphacem aliosque regulos firmandae societatis causa coeptae. ad Philippum

quoque missi, qui ducenta argenti talenta pollicerentur, ut in Siciliam aut in Italiam traiceret.
                    <milestone n="5" unit="section"/>
                    missi et

ad suos imperatores in Italiam, ut omni terrore Scipionem retinerent;
                    <milestone n="6" unit="section"/>
                    ad Magonem non legati modo, sed
viginti quinque longae naves, sex milia peditum,
octingenti equites, septem  elephanti, ad hoc magna
pecunia ad conducenda auxilia, quibus fretus propius
urbem Romanam exercitum admoveret coniungeretque

se Hannibali.
                    <milestone n="7" unit="section"/>
                    haec Carthagine parabant agitabantque.
ad Laelium praedas ingentes ex agro inermi ac nudo
praesidiis agentem Masinissa, fama Romanae classis

excitus, cum equitibus paucis venit.
                    <milestone n="8" unit="section"/>
                    is segniter rem
agi ab Scipione questus, quod non iam exercitum in
Africam  traiecisset, perculsis Carthaginiensibus, Syphace
                    <pb n="p.492"/>
                    impedito finitumis bellis, quem certum habere,
si spatium ad sua, ut velit, componenda detur, nihil

sincera fide cum Romanis acturum.
                    <milestone n="9" unit="section"/>
                    hortaretur, stimularet Scipionem, ne cessaret; se, quamquam regno
pulsus esset, cum
                    <corr sic="baud">haud</corr>
                    contemnendis copiis adfuturum
peditum  equitumque. nec ipsi Laelio morandum in
Africa esse; classem credere profectam a Carthagine,
cum qua absente Scipione non satis tutum esse contrahi certamen.
                    <milestone n="5" unit="chapter"/>
                    <milestone n="1" unit="section"/>
                    ab hoc sermone dimisso Masinissa Laelius postero die naves praeda onustas ab
Hippone solvit revectusque in Siciliam mandata Masinissae Scipioni exposuit.
                </p>
                <p>
                    <milestone n="2" unit="section"/>
                    eisdem ferme diebus naves quae ab Carthagine
ad Magonem missae erant, inter Albingaunos Ligures

Genuamque accesserunt.
                    <milestone n="3" unit="section"/>
                    in iis locis tum forte Mago
tenebat classem; qui legatorum auditis verbis iubentium exercitus quam  maximos comparare, extemplo
Gallorum  et Ligurum—namque utriusque gentis

ingens ibi
                    <corr sic="multitude">multitudo</corr>
                    erat—
                    <milestone n="4" unit="section"/>
                    concilium habuit, et
missum se ad eos vindicandos in libertatem ait, et,
ut ipsi cernant, mitti sibi ab domo praesidia; sed
quantis viribus, quanto exercitu id bellum geratur, in

eorum potestate esse.
                    <milestone n="5" unit="section"/>
                    duos exercitus Romanos, unum
in Gallia, alterum in Etruria esse; satis scire Sp. Lucretium se cum M. Livio iuncturum; multa milia armanda esse, ut duobus ducibus, duobus exercitibus

Romanis resistatur.
                    <milestone n="6" unit="section"/>
                    Galli summam ad id suam voluntatem esse dicere; sed
                    <corr sic="curn">cum</corr>
                    una castra Romana intra
fines, altera in finitima terra Etruria prope in conspectu habeant, si palam fiat auxiliis adiutum ab se esse
Poenum, extemplo infestos utrimque exercitus in agrum
suum incursuros: ea ab Gallis desideraret, quibus occulte adiuvari posset.
                    <milestone n="7" unit="section"/>
                    Liguribus, quod procul agro
urbibusque eorum castra Romana sint, libera consilia
esse; illos armare iuventutem et capessere pro parte
bellum aequum esse. Ligures
                    <corr sic="baud">haud</corr>
                    abnuere, tempus
modo duorum   mensum petere ad dilectus habendos.
                    <pb n="p.493"/>
                    interim Mago milites Gallos dimissis clam per agro.
                    <milestone n="8" unit="section"/>
                    eorum mercede conducere; commeatus quoque omnis
generis occulte ad eum a Gallicis populis mittebantur.
                    <milestone n="9" unit="section"/>
                    M. Livius exercitum volonum  ex Etruria in Galliam
traducit iunctusque Lucretio, si se Mago ex
                    <corr sic="Liguriburs">Liguribus</corr>
                    propius urbem moveat, obviam   ire parat, si Poenus
sub angulo Alpium  quietus se contineat, et ipse in
eadem regione circa Ariminum Italiae praesidio futurus.
                </p>
                <p>
                    <milestone n="6" unit="chapter"/>
                    <milestone n="1" unit="section"/>
                    post reditum ex Africa C. Laeli et Scipione
stimulato Masinissae  adhortationibus  et militibus,
praedam ex hostium terra cernentibus tota classe
efferri, accensis ad traiciendum quam primum, intervenit maiori minor cogitatio Locros urbem recipiendi,
quae sub defectionem  Italiae desciverat et ipsa adi

Poenos.
                    <milestone n="2" unit="section"/>
                    spes autem adfectandae eius rei ex minima
re adfulsit. latrociniis magis quam  iusto bello in
Bruttiis gerebantur res, principio ab Numidis facto
et Bruttiis non societate magis Punica quam suopte

ingenio congruentibus in eum morem;
                    <milestone n="3" unit="section"/>
                    postremo Romani
quoque milites contagione quadam rapto gaudentes, quantum per duces licebat, excursiones
                    <corr sic="ir">in</corr>
                    hostium  agros facere.
                    <milestone n="4" unit="section"/>
                    ab iis egressi quidam   urbe
Locrenses circumventi Regiumque abstracti fuerant.
in eo captivorum numero fabri quidam fuere, adsueti
forte apud Poenos mercede opus in arce Locrorum

facere.
                    <milestone n="5" unit="section"/>
                    hi cogniti ab Locrensium principibus, qui pulsi
ab adversa factione, quae Hannibali Locros tradiderat,

Regium  se contulerapt,
                    <milestone n="6" unit="section"/>
                    cum  cetera percunctantibus,
ut mos est, qui diu absunt, quae domi agerentur exposuissent, spem fecerunt, si redempti ac
                    <corr sic="remiss">remissi</corr>
                    forent,
                    <corr sic="arcemn">arcem</corr>
                    se iis tradituros; ibi se habitare, fidemque sibi rerum  omnium   inter Carthaginienses esse.
                    <milestone n="7" unit="section"/>
                    itaque ut qui simul desiderio patriae angerentur, simul

cupiditate inimicos ulciscendi arderent,
                    <milestone n="8" unit="section"/>
                    redemptis extemplo iis remissisque, cum   ordinem
                    <corr sic="ageidae">agendae</corr>
                    rei
composuissent signaque, quae procul edita observarent,
ipsi ad Scipionem Syracusas profecti, apud quem pars
                    <pb n="p.494"/>
                    exulum erat, referentes ibi promissa captivorum
                    <corr sic="cumn">cum</corr>
                    <corr sic="sptem">spem</corr>
                    ab effectu haud abhorrentem  consuli fecissent,

tribuni militum  cum  iis M. Sergius
                    <milestone n="9" unit="section"/>
                    et P. Matienus
missi iussique ab Regio tria milia militum Locros
ducere; et Q. Pleminio propraetori scriptum, ut rei

agendae adesset.
                    <milestone n="10" unit="section"/>
                    profecti ab Regio, scalas ad editam
altitudinem arcis fabricatas portantes, media ferme
nocte ex eo loco, unde convenerat, signum dedere

proditoribus arcis;
                    <milestone n="11" unit="section"/>
                    qui parati intentique et ipsi scalas
ad id ipsum factas cum demisissent pluribusque simul
locis scandentes accepissent, priusquam clamor oreretur, in vigiles Poenorum, ut in nullo tali
                    <corr sic="lietu">metu</corr>
                    sopitos, impetus est factus.
                    <milestone n="12" unit="section"/>
                    quorum gemitus primo morientium exauditus, dein subita consternatio ex somno et
tumultus, cum causa ignoraretur, postremo certior res

aliis excitantibus alios.
                    <milestone n="13" unit="section"/>
                    iamque ad arma pro se quisque vocabat: hostes in arce esse et caedi vigiles; oppressique forent Romani nequaquam numero pares,
ni clamor ab iis, qui extra arcem erant, sublatus incertum, unde accidisset, omnia vana augente nocturno

tumultu, fecisset.
                    <milestone n="14" unit="section"/>
                    itaque velut plena iam hostium arce
territi Poeni omisso certamine in alteram arcem —
duae sunt,
                    <corr sic="baud">haud</corr>
                    multum inter se distantes—confugiunt.
                    <milestone n="15" unit="section"/>
                    oppidani urbem habebant victoribus praemium
in medio positam; ex arcibus duabus proeliis cotidie

levibus certabatur.
                    <milestone n="16" unit="section"/>
                    Q. Pleminius Romano, Hamilcar
Punico praesidio praeerat; arcessentes ex propinquis

locis subsidia copias augebant.
                    <milestone n="17" unit="section"/>
                    ipse postremo veniebat
Hannibal; nec sustinuissent Romani, nisi Locrensium
multitudo, exacerbata superbia atque avaritia Poenorum,
ad Romanos inclinasset.
                </p>
                <p>
                    <milestone n="7" unit="chapter"/>
                    <milestone n="1" unit="section"/>
                    Scipioni ut nuntiatum     est in maiore discrimine Locris rem verti ipsumque Hannibalem adventare,
                    <milestone n="2" unit="section"/>
                    ne praesidio etiam periclitaretur,
                    <corr sic="baud">haud</corr>
                    facili inde
receptu, et ipse a Messana L. Scipione fratre in praesidio ibi relicto, cum primum aestu fretum inclinatum

est, naves mari secundo misit.
                    <milestone n="3" unit="section"/>
                    et Hannibal a Buloto
                    <pb n="p.495"/>
                    amni—haud procul is ab urbe Locris abest—
                    <corr sic="nlntio">nuntio</corr>
                    praemisso, ut sui luce prima summa vi proelium cum
Romanis ac Locrensibus consererent, dum ipse aversis
omnibus in eum tumultum ab tergo urbem incautam

adgrederetur,
                    <milestone n="4" unit="section"/>
                    ubi luce coeptam invenit pugnam, ipse
nec in arcem se includere, turba locum artum inpediturus, voluit, neque scalas, quibus scanderet muros,

attulerat.
                    <milestone n="5" unit="section"/>
                    sarcinis in acervum  coniectis cum  haud
procul muris ad terrorem hostium  aciem ostendisset,
cum equitibus Numidis circumequitat urbem, dum
scalae quaeque alia ad oppugnandum opus erant parantur, ad visendum, qua maxime parte adgrederetur.
                    <milestone n="6" unit="section"/>
                    progressus ad murum scorpione icto, qui proximus
eum forte steterat, territus inde tam periculoso casu
receptui canere cum iussisset, castra procul ab ictu

teli communit.
                    <milestone n="7" unit="section"/>
                    classis Romana a Messana Locros aliquot horis die superante accessit; expositi omnes e
navibus et ante occasum  solis urbem  ingressi sunt.
                    <milestone n="8" unit="section"/>
                    postero die coepta ex arce a Poenis pugna et Hannibal iam scalis aliisque omnibus ad oppugnationem
paratis subibat muros, cum repente in eum nihil
minus quam tale quicquam timentem patefacta porta

erumpunt Romani.
                    <milestone n="9" unit="section"/>
                    ad ducentos improvidos cum    invasissent occidunt; ceteros Hannibal, ut consulem
adesse sensit, in castra recipit, nuntioque misso ad
eos, qui in arce erant, ut sibimet ipsi consulerent,

nocte motis castris abiit.
                    <milestone n="10" unit="section"/>
                    et qui in arce erant, igni
iniecto tectis, quae tenebant, ut is tumultus hostem
moraretur, agmen suorum    fugae simili cursu ante
noctem adsecuti sunt.
                    <milestone n="8" unit="chapter"/>
                    <milestone n="1" unit="section"/>
                    Scipio ut et arcem relictam ab hostibus et vacua vidit castra, vocatos ad
contionem Locrenses graviter ob defectionem incusavit;
                    <milestone n="2" unit="section"/>
                    de auctoribus supplicium sumpsit bonaque eorum alterius factionis principibus ob egregiam fidem adversus Romanos concessit.
                    <milestone n="3" unit="section"/>
                    publice nec dare nec eripere
se quicquam Locrensibus dixit; Romam mitterent legatos; quam senatus aequum censuisset, eam
                    <corr sic="fortunar">fortunam</corr>
                    <pb n="p.496"/>
                    habituros.
                    <milestone n="4" unit="section"/>
                    illud satis scire, etsi male de populo Romano meriti essent, in meliore statu sub iratis Romanis futures, quam  sub amicis Carthaginiensibus

fuerint.
                    <milestone n="5" unit="section"/>
                    ipse Pleminio legato praesidioque, quod
                    <corr sic="arcein">arcem</corr>
                    ceperat, ad tuendam urbem relicto, cum quibus venerat
copiis Messanam traiecit.
                </p>
                <p>
                    ita superbe
                    <milestone n="6" unit="section"/>
                    et crudeliter habiti Locrenses ab
Carthaginiensibus post defectionem ab Romanis fuerant,
ut modicas iniurias non aequo modo animo pati sed

prope libenti possent;
                    <milestone n="7" unit="section"/>
                    verum  enim vero tantum Pleminius Hamilcarem praesidii praefectum, tantum praesidiarii milites Romani Poenos scelere atque avaritia
superaverunt, ut non armis, sed vitiis videretur certari.
                    <milestone n="8" unit="section"/>
                    nihil omnium, quae inopi invisas opes potentioris
faciunt, praetermissum in oppidanos est ab duce aut
a militibus; in corpora ipsorum, in liberos, in coniuges infandae contumeliae editae.
                    <milestone n="9" unit="section"/>
                    iam avaritia ne
sacrorum quidem spoliatione abstinuit, nec alia modo
templa violata, sed Proserpinae etiam intacti omni
aevo thensauri, praeterquam quod a Pyrrho, qui cum
magno piaculo sacrilegii sui manubias rettulit, spoliati

dicebantur.
                    <milestone n="10" unit="section"/>
                    ergo sicut ante regiae naves laceratae
naufragiis nihil in terram integri praeter sacram pecuniam  deae,
                    <milestone n="11" unit="section"/>
                    quam  asportaverant, extulerunt, tum
quoque alio genere cladis eadem illa pecunia omnibus
contactis ea violatione templi furorem obiecit atque
inter se ducem in ducem, militem  in militem  rabie
hostili vertit.
                    <milestone n="9" unit="chapter"/>
                    <milestone n="1" unit="section"/>
                    summae rei Pleminius praeerat; militum pars
sub eo, quam ipse ab Regio adduxerat, pars sub tribunis erat.
                    <milestone n="2" unit="section"/>
                    rapto poculo argenteo ex oppidani domo
Plemini miles fugiens sequentibus, quorum erat, obvius forte Sergio et Matieno tribunis militum fuit;

cui cum iussu tribunorum ademptum poculum esset,
                    <milestone n="3" unit="section"/>
                    iurgium inde et clamor, pugna postremo orta inter
Plemini milites tribunorumque, ut suis quisque opportunus advenerat, multitudine simul ac tumultu crescente.
                    <pb n="p.497"/>
                    <milestone n="4" unit="section"/>
                    victi Plemini milites cum ad Plemiiiulm, cruorem  ac vulnera ostentantes, non sine
                    <corr sic="vociteratione">uociferatione</corr>
                    atque indignatione concurrissent, probra in
                    <corr sic="eumn">eum</corr>
                    ipsum
iactata in iurgiis referentes, accensus ira domo sese
proripuit vocatosque tribunos
                    <corr sic="nuda.ri">nudari</corr>
                    ac virgas expediri iubet.
                    <milestone n="5" unit="section"/>
                    dum spoliandis iis—repugnabant enim
militumque fidem implorabant—tempus teritur, repente milites feroces recenti victoria ex omnibus locis,
velut adversus hostes ad arma conclamatum esset,

concurrerunt;
                    <milestone n="6" unit="section"/>
                    et cum violata iam virgis corpora tribunorum vidissent, tum vero in multo inpotentiorem
subito rabiem accensi, sine respectu non maiestatis
modo sed etiam   humanitatis, in legatum  impetum
lictoribus prius indignum in modum mulcatis faciunt;

tum ipsum ab suis interceptum
                    <milestone n="7" unit="section"/>
                    et seclusum hostiliter
lacerant et prope exsanguem naso auribusque mutilatis

relinquunt.
                    <milestone n="8" unit="section"/>
                    his Messanam nuntiatis Scipio post paucos
dies Locros hexeri advectus cum causam Plemini et
tribunorum audisset, Pleminio noxa liberato relictoque
in eiusdem loci praesidio, tribunis sontibus iudicatis

et in vincla coniectis, ut Romam  ad senatum mitterentur, Messanam  atque inde Syracusas rediit.
                    <milestone n="9" unit="section"/>
                    pieminius impotens irae, neglectam ab Scipione et nimis

leviter latam  suam  iniuriam  ratus,
                    <milestone n="10" unit="section"/>
                    nec
                    <corr sic="quemquami">quemquam</corr>
                    aestimare alium
                    <corr sic="ear">eam</corr>
                    litem posse, nisi qui atrocitatem
eius patiendo sensisset, tribunos adtrahi ad se iussit
laceratosque omnibus, quae pati corpus ullum potest,

suppliciis interfecit nec satiatus vivorum poena insepultos proiecit.
                    <milestone n="11" unit="section"/>
                    simili crudelitate et in Locrensium
principes est usus, quos ad conquerendas iniurias ad

P. Scipionem  profectos audivit;
                    <milestone n="12" unit="section"/>
                    et quae antea per
lubidinem  atque avaritiam  foeda exempla in socios
ediderat,
                    <corr sic="tune">tunc</corr>
                    ab ira multiplicia edere, infamiae atque
invidiae non sibi modo sed etiam imperatori esse.
                </p>
                <p>
                    <milestone n="10" unit="chapter"/>
                    <milestone n="1" unit="section"/>
                    iam comitiorum adpetebat tempus, cum a P.
Licinio consule litterae Romam allatae, se exercitumque suum gravi
                    <corr sic="norbo">morbo</corr>
                    adflictari, nec sisti potuisse,
                    <pb n="p.498"/>
                    ni eadem vis mali aut gravior etiam in hostes ingruisset;
                    <milestone n="2" unit="section"/>
                    itaque, quoniam ipse venire ad comitia non
posset, si ita patribus videretur, se Q. Caecilium Metellum  dictatorem  comitiorum  causa dicturum; exercitum Q. Caecili dimitti e re publica esse;
                    <milestone n="3" unit="section"/>
                    nam neque
usum eius ullum in praesentia esse, cum Hannibal
iam in hiberna suos receperit, et tanta incesserit in
ea castra vis morbi, ut, nisi mature dimittantur, nemo
omnium superfuturus videatur. ea consuli a patribus
facienda, ut e re publica fideque sua duceret, permissa.
                </p>
                <p>
                    <milestone n="4" unit="section"/>
                    civitatem  eo tempore repens religio invaserat
invento carmine in libris Sibyllinis propter crebrius

eo anno de caelo lapidatum inspectis,
                    <milestone n="5" unit="section"/>
                    quandoque hostis
alienigena terrae Italiae bellum intulisset, eum pelli
Italia vincique posse, si mater Idaea a Pessinunte

Romam advecta foret.
                    <milestone n="6" unit="section"/>
                    id carmen ab decemviris inventum eo magis patres movit, quod et legati, qui donum
Delphos portaverant, referebant et sacrificantibus ipsis
Pythio Apollini laeta exta fuisse et responsum oraculo
editum, maiorem   multo victoriam, quam   cuius ex
                    <corr sic="Bpoliis">spoliis</corr>
                    dona portarent, adesse populo Romano.
                    <milestone n="7" unit="section"/>
                    in
eiusdem spei summam conferebant P. Scipionis velut
praesagientem animum de fine belli, quod depoposcisset

provinciam Africam.
                    <milestone n="8" unit="section"/>
                    itaque, quo maturius fatis, ominibus oraculisque portendentis sese victoriae compotes
fierent, id cogitare atque agitare, quae ratio transportandae Romam    deae esset.
                    <milestone n="11" unit="chapter"/>
                    <milestone n="1" unit="section"/>
                    nullasdum  in Asia
socias civitates habebat populus Romanus; tamen
memores Aesculapium quoque ex Graecia quondam
hauddum ullo foedere sociata valetudinis populi causa

arcessitum,
                    <milestone n="2" unit="section"/>
                    tunc iam  cum Attalo rege propter commune adversus Philippum bellum  coeptam  amicitiam
esse, facturum eum, quae posset, populi Romani causa,

legatos ad eum decernunt,
                    <milestone n="3" unit="section"/>
                    M. Valerium Laevinum,
qui bis consul fuerat ac res in Graecia gesserat, M.
Caecilium Metellum praetorium, Ser. Sulpicium Galbam  aedilicium, duos quaestorios, Cn. Tremellium
                    <pb n="p.499"/>
                    Flaccum et M. Valerium Faltonem.
                    <milestone n="4" unit="section"/>
                    iis quinque naves
quinqueremes, ut ex dignitate populi Romani adirent

eas terras, ad quas concilianda maiestas nomini Romano esset, decernunt.
                    <milestone n="5" unit="section"/>
                    legati Asiam petentes protinus

Delphos cum escendissent, oraculum  adierunt consulentes, ad quod negotium domo missi essent, perficiendi eius quam  sibi spem populoque Romano portenderet.
                    <milestone n="6" unit="section"/>
                    responsum  esse ferunt per Attalum regem
compotes eius fore, quod peterent; cum Romam deam
devexissent, tum curarent, ut ear, qui vir optimus

Romae esset, hospitio acciperet.
                    <milestone n="7" unit="section"/>
                    Pergamum ad regem
venerunt. is legatos comiter acceptos Pessinuntem in
Phrygiam deduxit sacrumque iis lapidem, quam  matrem deum esse incolae dicebant, tradidit ac deportare

Romam   iussit.
                    <milestone n="8" unit="section"/>
                    praemissus ab legatis M. Valerius
Falto nuntiavit deam  adportari; quaerendum  virum
optimum in civitate esse, qui eam rite hospitio acciperet.
                </p>
                <p>
                    <milestone n="9" unit="section"/>
                    Q. Caecilius Metellus dictator ab  consule in
Bruttiis comitiorum  causa dictus, exercitusque eius

dimissus, magister equitum L. Veturius Philo.
                    <milestone n="10" unit="section"/>
                    comitia
habita per dictatorem. consules facti M. Cornelius

Cethegus, P. Sempronius Tuditanus absens, cum provinciam Graeciam haberet.
                    <milestone n="11" unit="section"/>
                    praetores inde creati Ti.
Claudius Nero, M. Marcius Ralla, L. Scribonius Libo,
* M. Pomponius Matho. comitiis perfectis dictator sese
magistratu abdicavit.
                </p>
                <p>
                    ludi Romani ter, plebei septiens instaurati.
                    <milestone n="12" unit="section"/>
                    curules erant aediles Cn. et L. Cornelii Lentuli; Lucius
Hispaniam provinciam habebat; absens creatus absens

eum honorem gessit.
                    <milestone n="13" unit="section"/>
                    Ti. Claudius Asellus et M. Iunius
Pennus plebei aediles fuerunt. aedem Virtutis eo anno
ad portam Capenam M. Marcellus dedicavit septumo
decumo anno, postquam a patre eius primo consulatu

vota in Gallia ad Clastidium fuerat.
                    <milestone n="14" unit="section"/>
                    et flamen Martialis eo anno est mortuus M. Aemilius Regillus.
                </p>
                <p>
                    <milestone n="12" unit="chapter"/>
                    <milestone n="1" unit="section"/>
                    Neglectae eo biennio res in Graecia erant.
itaque Philippus Aetolos desertos ab Romano,
                    <corr sic="eui">cui</corr>
                    <pb n="p.500"/>
                    uni fidebant, auxilio, quibus voluit condicionibus ad

petendam  et paciscendam  subegit pacem.
                    <milestone n="2" unit="section"/>
                    quod nisi
omni vi perficere maturasset, bellantem  eum  cum
Aetolis P. Sempronius proconsul, successor
                    <corr sic="imperil">imperii</corr>
                    missus Sulpicio cum decem milibus peditum et mille
equitibus et triginta quinque rostratis navibus, haud
parvum momentum ad opem ferendam sociis, oppressisset.
                    <milestone n="3" unit="section"/>
                    vixdum pace facta nuntius regi venit Romanos
Dyrrachium venisse, Parthinosque et propinquas gentes
alias motas esse ad spem novandi res, Dimallumque

oppugnari.
                    <milestone n="4" unit="section"/>
                    eo se verterant Romani ab Aetolorum, quo
missi erant, auxilio, irati, quod sine auctoritate sua

adversus foedus cum  rege pacem fecissent.
                    <milestone n="5" unit="section"/>
                    ea cum
audisset Philippus, ne qui motus maior in finitimis
gentibus populisque oreretur, magnis itineribus Apolloniam contendit, quo Sempronius se receperat, misso
Laetorio legato cum  parte copiarum  et quindecim
navibus in Aetoliam ad visendas res pacemque, si

posset, turbandam.
                    <milestone n="6" unit="section"/>
                    Philippus agros Apolloniatium
vastavit et ad urbem admotis copiis potestatem pugnae

Romano fecit;
                    <milestone n="7" unit="section"/>
                    quem  postquam  quietum  muros tantummodo tueri vidit, nec satis fidens viribus, ut urbem
oppugnaret, et cum Romanis quoque, sicut cum Aetolis,
cupiens pacem, si posset, si minus, indutias facere,
nihil ultra inritatis novo certamine odiis in regnum *

se recepit.
                    <milestone n="8" unit="section"/>
                    per idem tempus taedio diutini belli Epirotae temptata prius Romanorum voluntate legatos

de pace communi ad Philippum misere,
                    <milestone n="9" unit="section"/>
                    satis confidere
conventuram eam adfirmantes, si ad conloquium cum

P. Sempronio imperatore Romano venisset.
                    <milestone n="10" unit="section"/>
                    facile impetratum—neque enim  ne ipsius quidem regis abhorrebat animus—, ut in Epirum transiret.
                    <milestone n="11" unit="section"/>
                    Phoenice
urbs est Epiri; ibi prius conlocutus rex cum Aeropo
et Derda et Philippo Epirotarum praetoribus, postea

cum P. Sempronio congreditur.
                    <milestone n="12" unit="section"/>
                    adfuit conloquio Amynander Athamanum rex et magistratus alii Epirotarum
et Acarnanum. primus Philippus praetor verba fecit
                    <pb n="p.501"/>
                    et petit simul ab rege et ab imperatore Romano, ut
finem belli facerent darentque
                    <corr sic="ear">eam</corr>
                    Epirotis veniam.
                    <milestone n="13" unit="section"/>
                    P. Sempronius condiciones pacis dixit ut Parthini et
Dimallum  et Bargullum   et Eugenium   Romanorum
essent, Atintania, si missis Romam legatis ab senatu

impetrasset, ut Macedoniae accederet.
                    <milestone n="14" unit="section"/>
                    in has condiciones cum pax conveniret, ab rege foederi adscripti
Prusia Bithyniae rex, Achaei, Boeoti, Thessali, Acarnanes, Epirotae, ab Romanis Ilienses, Attalus rex,
Pleuratus, Nabis Lacedaemoniorum tyrannus, Elei,

Messenii, Athenienses.
                    <milestone n="15" unit="section"/>
                    haec conscripta consignataque
sunt, et in duos menses indutiae factae,
                    <corr sic="done">donec</corr>
                    Romam
mitterentur legati, ut populus in has condiciones

pacem iuberet.
                    <milestone n="16" unit="section"/>
                    iusseruntque omnes tribus, quia verso
in Africam bello omnibus aliis in praesentia levari
bellis volebant. P. Sempronius pace facta ad consulatum Romam decessit.
                </p>
                <p>
                    <milestone n="13" unit="chapter"/>
                    <milestone n="1" unit="section"/>
                    M. Cornelio P. Sempronio consulibus —
quintus decimus is annus belli Punici erat—provinciae Cornelio Etruria cum vetere exercitu, Sempronio Bruttii, ut novas scriberet legiones, decretae.
                    <milestone n="2" unit="section"/>
                    praetoribus M. Marcio urbana L. Scribonio Liboni

peregrina et eidem Gallia, M. Pomponio Mathoni Sicilia, Ti. Claudio Neroni Sardinia evenit.
                    <milestone n="3" unit="section"/>
                    P. Scipioni
cum eo exercitu, cum ea classe, quam habebat, prorogatum in annum imperium est; item P. Licinio, ut
Bruttios duabus legionibus obtineret, quoad eum in
provincia cum imperio morari consuli e re publica

visum esset;
                    <milestone n="4" unit="section"/>
                    et M. Livio et Sp. Lucretio cum  binis

legionibus,
                    <milestone n="5" unit="section"/>
                    quibus adversus Magonem Galliae praesidio fuissent, prorogatum imperium  est, et Cn. Octavio, ut cum Sardiniam legionemque Ti. Claudio

tradidisset, ipse navibus longis quadraginta maritimam oram, quibus finibus senatus censuisset, tutaretur.
                    <milestone n="6" unit="section"/>
                    M. Pomponio praetori in Sicilia Cannensis exercitus, duae legiones decretae; T. Quinctius Tarentum,
C. Hostilius Tubulus Capuam pro praetoribus, sicut
                    <pb n="p.502"/>
                    priore anno, cum vetere uterque praesidio obtinerent.
                    <milestone n="7" unit="section"/>
                    de Hispaniae imperio quos in
                    <corr sic="ear">eam</corr>
                    provinciam duos
pro consulibus mitti placeret, latum ad populum est.
omnes tribus eosdem, L. Cornelium  Lentulum et L.
Manlium Acidinum, pro consulibus, sicut priore anno

tenuissent, obtinere eas provincias iusserunt.
                    <milestone n="8" unit="section"/>
                    consules
dilectum habere instituerunt et ad novas scribendas
in Bruttios legiones et in ceterorum—ita enim iussi
ab senatu erant—exercituum supplementum.
                </p>
                <p>
                    <milestone n="14" unit="chapter"/>
                    <milestone n="1" unit="section"/>
                    quamquam nondum aperte Africa provincia
decreta erat, occultantibus id, credo, patribus, ne
praesciscerent Carthaginienses, tamen in eam spem
erecta civitas erat, in Africa eo anno bellatum iri

finemque bello Punico adesse.
                    <milestone n="2" unit="section"/>
                    impleverat ea res superstitionum animos, pronique et ad nuntianda et ad

credenda prodigia erant.
                    <milestone n="3" unit="section"/>
                    eo plura vulgabantur: duos
soles visos, et nocte interluxisse, et facem Setiae ab
ortu solis ad occidentem porrigi visam; Tarracinae portam, Anagniae et portam et multis locis murum de
caelo tactum; in aede Iunonis Sospitae Lanuvi cum

horrendo fragore strepitum editum.
                    <milestone n="4" unit="section"/>
                    eorum procurandorum  causa diem  unum supplicatio fuit; et novendiale sacrum, quod de caelo lapidatum esset, factum.

eo accessit consultatio de matre Idaea accipienda,
                    <milestone n="5" unit="section"/>
                    quam praeterquam quod M. Valerius, unus ex legatis,
praegressus actutum in Italia fore nuntiaverat, recens

nuntius aderat Tarracinae iam esse.
                    <milestone n="6" unit="section"/>
                    haud parvae rei
iudicium senatum tenebat, qui vir optimus in civitate

esset;
                    <milestone n="7" unit="section"/>
                    veram  certe victoriam  eius rei sibi quisque
mallet quam ulla imperia honoresve suffragio seu

patrum seu plebis delatos.
                    <milestone n="8" unit="section"/>
                    P. Scipionem Cn. f. eius,
qui in Hispania ceciderat, adulescentem nondum quaestorium, iudicaverunt in tota civitate virum bonorum

optimum esse.
                    <milestone n="9" unit="section"/>
                    id quibus virtutibus inducti ita iudicarint, sicut traditum a proximis memoriae temporum
illorum scriptoribus libens posteris traderem, ita meas
                    <corr sic="opinions">opiniones</corr>
                    coniectando rem  vetustate obrutam  non
                    <pb n="p.503"/>
                    interponam.
                    <milestone n="10" unit="section"/>
                    P. Cornelius cum omnibus matronis Ostiam
obviam ire deae iussus, isque
                    <corr sic="ear">eam</corr>
                    de nave accipere

et in terram elatam tradere ferendam matronis.
                    <milestone n="11" unit="section"/>
                    postquam navis ad ostium amnis Tiberini accessit, sicut
erat iussus, in salum nave evectus ab sacerdotibus

deam  accepit extulitque in terram.
                    <milestone n="12" unit="section"/>
                    matronae primores civitatis, inter quas unius Claudiae Quintae insigne est nomen, accepere; cui dubia, ut traditur, antea
fama clariorem ad posteros tam religioso ministerio

pudicitiam fecit.
                    <milestone n="13" unit="section"/>
                    eae per manus succedentes deinde
aliae aliis, omni obviam effusa civitate, turibulis ante
ianuas positis, qua praeferebatur, atque accenso ture,
precantes, ut volens propitiaque urbem Romanam

iniret, in aedem Victoriae, quae est in Palatio, pertulere deam pr.
                    <milestone n="14" unit="section"/>
                    non. Apr., isque dies festus fuit. populus frequens dona deae in Palatium tulit, lectisterniumque et ludi fuere, Megalensia appellata.
                </p>
                <p>
                    <milestone n="15" unit="chapter"/>
                    <milestone n="1" unit="section"/>
                    cum de supplemento legionum, quae in provinciis erant, ageretur, tempus esse a quibusdam
senatoribus subiectum est, quae dubiis in rebus utcumque tolerata essent, ea dempto iam tandem deum

benignitate metu non ultra pati.
                    <milestone n="2" unit="section"/>
                    erectis expectatione
patribus subiecerunt colonias Latinas duodecim, quae
Q. Fabio et Q. Fulvio consulibus abnuissent milites

dare,
                    <milestone n="3" unit="section"/>
                    eas annum iam ferme sextum vacationem militiae quasi honoris et beneficii causa habere, cum

interim boni oboedientesque
                    <corr sic="sccii">socii</corr>
                    pro fide atque obsequio in populum Romanum    continuis omnium annorum dilectibus exhausti essent.
                    <milestone n="4" unit="section"/>
                    sub hanc vocem non

memoria magis patribus renovata rei prope iam oblitteratae, quam ira irritata est.
                    <milestone n="5" unit="section"/>
                    itaque nihil prius referre consules passi decreverunt, ut consules magistratus denosque principes Nepete, Sutrio, Ardea, Calibus,
Alba, Carseolis, Sora, Suessa, Setia, Circeis, Narnia,
Interamna—hae namque coloniae in ea causa erant

—  Romam   excirent;
                    <milestone n="6" unit="section"/>
                    iis imperarent, quantum  quaeque earum coloniarum militum
                    <corr sic="plurumum">plurimum</corr>
                    dedisset
                    <pb n="p.504"/>
                    populo Romano, ex quo hostes in Italia essent, duplicatum eius summae numerum peditum daret et equites

centenos vicenos;
                    <milestone n="7" unit="section"/>
                    si qua eum numerum equitum explere non posset, pro equite uno tres pedites liceret
dare; pedites equitesque quam locupletissimi legerentur mitterenturque, ubicumque extra Italiam supplemento opus esset;
                    <milestone n="8" unit="section"/>
                    si qui ex iis recusarent, retineri
eius coloniae magistratus legatosque placere, neque,
si postularent, senatum dari, priusquam imperata fecissent;
                    <milestone n="9" unit="section"/>
                    stipendium praeterea iis coloniis in milia
aeris asses singulos imperari exigique quotannis, censumque in iis coloniis agi ex formula ab Romanis

censoribus data—
                    <milestone n="10" unit="section"/>
                    dari autem placere eandem quam
populo Romano—deferrique Romam ab iuratis censoribus coloniarum, priusquam magistratu abirent.
                    <milestone n="11" unit="section"/>
                    ex
hoc senatus consulto accitis Romam magistratibus
primoribusque earum coloniarum consules cum milites
stipendiumque imperassent, alii aliis magis recusare

ac reclamare;
                    <milestone n="12" unit="section"/>
                    negare tantum militum effici posse; vix,
si simplum ex formula imperetur, enisuros; orare atque obsecrare, ut sibi senatum  adire ac deprecari

liceret.
                    <milestone n="13" unit="section"/>
                    nihil se, quare perire merito deberent, admisisse;
sed si pereundum etiam foret, neque suum delictum
neque iram populi Romani, ut plus militum darent,

quam haberent, posse efficere.
                    <milestone n="14" unit="section"/>
                    consules obstinati legatos manere Romae iubent, magistratus ire domos
ad dilectus habendos: nisi summa militum, quae imperata esset, Romam adducta, neminem iis senatum

daturum.
                    <milestone n="15" unit="section"/>
                    ita praecisa spe senatum adeundi deprecandique dilectus in iis duodecim coloniis, per longam
vacationem numero iuniorum aucto,
                    <corr sic="baud">haud</corr>
                    difficulter
est perfectus.
                    <milestone n="16" unit="chapter"/>
                    <milestone n="1" unit="section"/>
                    altera item res, prope aeque longo neglecta
silentio, relata a M. Valerio Laevino est, qui privatis
conlatas pecunias se ac M. Claudio consulibus reddi

tandem aequum esse dixit;
                    <milestone n="2" unit="section"/>
                    nec mirari quemquam debere in publica obligata fide suam praecipuam curam
                    <pb n="p.505"/>
                    esse; nam praeterquam quod aliquid proprie ad consulem eius anni, quo conlatae pecuniae essent, pertineret, etiam se auctorem ita conferendi fuisse inopi

aerario
                    <corr sic="nee">nec</corr>
                    plebe ad tributum  sufficiente.
                    <milestone n="3" unit="section"/>
                    grata ea
patribus admonitio fuit, iussisque referre consulibus
decreverunt, ut tribus pensionibus ea pecunia solveretur; primam praesentem ii, qui tum essent, duas tertii
et quinti consules numerarent.
                </p>
                <p>
                    <milestone n="4" unit="section"/>
                    omnes deinde alias curas una occupavit postquam Locrensium clades, quae ignoratae ad eam diem

fuerant, legatorum  adventu vulgatae sunt.
                    <milestone n="5" unit="section"/>
                    nec tam
Plemini scelus quam Scipionis in eo aut ambitio aut

neglegentia iras hominum inritavit.
                    <milestone n="6" unit="section"/>
                    decem legati Locrensium, obsiti squalore et sordibus, in comitio sedentibus consulibus velamenta supplicum, ramos oleae,
ut Graecis mos est, porgentes, ante tribunal cum

flebili vociferatione humi procubuerunt.
                    <milestone n="7" unit="section"/>
                    quaerentibus
consulibus Locrenses se dixerunt esse, ea passos a
Q. Pleminio legato Romanisque militibus, quae pati
ne Carthaginienses quidem  velit populus Romanus;
orare, uti sibi patres adeundi deplorandique aerumnas
suas potestatem facerent.
                </p>
                <p>
                    <milestone n="17" unit="chapter"/>
                    <milestone n="1" unit="section"/>
                    senatu dato maximus natu ex iis: ,,scio,
quanti aestimentur nostrae apud vos querellae, patres
conscripti, plurimum in eo momenti esse, si probe
sciatis, et quo modo proditi Locri Hannibali sint et

quo modo pulso Hannibalis praesidio restituti in dicionem vestram;
                    <milestone n="2" unit="section"/>
                    quippe si et culpa defectionis procul
a publico consilio absit, et reditum in vestram dicionem appareat non voluntate solum, sed ope etiam ac
virtute nostra, magis indignemini bonis ac fidelibus

sociis tam indignas iniurias ab legato vestro militibusque fieri.
                    <milestone n="3" unit="section"/>
                    sed ego causam utriusque defectionis nostrae
in aliud tempus differendam  arbitror esse duarum

rerum gratia,
                    <milestone n="4" unit="section"/>
                    unius, ut coram P. Scipione, qui Locros
recepit
                    <hi rend="italics">et</hi>
                    omnium nobis recte perperamque factorum
est testis, agatur; alterius, quod, qualescumque sumus,
                    <pb n="p.506"/>
                    tamen ea, quae passi sumus, pati non debuimus.
                    <milestone n="5" unit="section"/>
                    non
possumus dissimulare, patres conscripti, nos, cum praesidium Punicum in arce nostra haberemus, multa
foeda et indigna et a praefecto praesidii Hamilcare
et ab Numidis Afrisque passos esse; sed quid illa sunt

conlata cum iis, quae hodie
                    <corr sic="patimur!">patimur?</corr>
                    <milestone n="6" unit="section"/>
                    cum bona venia,
quaeso, audiatis, patres conscripti, id, quod invitus
dicam. in discrimine est nunc humanum omne genus,
utrum vos an Carthaginienses principes orbis
                    <corr sic="terraram">terrarum</corr>
                    videat.
                    <milestone n="7" unit="section"/>
                    si ex iis, quae Locrenses aut ab illis passi
sumus aut a vestro praesidio nunc cum maxime patimur, aestimandum Romanum ac Punicum imperium
sit, nemo non illos sibi quam vos dominos praeoptet.
                    <milestone n="8" unit="section"/>
                    et tamen videte quem  ad modum  in vos Locrenses
animati sint. cum a Carthaginiensibus iniurias tanto
minores acciperemus, ad vestrum imperatorem confugimus; cum a vestro praesidio plus quam hostilia
patiamur, nusquam alio quam ad vos querellas detulimus.
                    <milestone n="9" unit="section"/>
                    aut vos respicietis perditas res nostras, patres
conscripti, aut ne ab diis quidem immortalibus, quod

precemur, quicquam superest.
                    <milestone n="10" unit="section"/>
                    Q. Pleminius legatus
missus est cum praesidio ad recipiendos a Carthaginiensibus Locros et cum eodem ibi relictus est praesidio.
                    <milestone n="11" unit="section"/>
                    in hoc legato vestro—dant enim animum ad
loquendum libere ultimae miseriae—nec hominis
quicquam est, patres conscripti, praeter figuram et
speciem neque Romani civis praeter habitum vestitumque et sonum Latinae linguae:
                    <milestone n="12" unit="section"/>
                    pestis ac belua inmanis,
quales fretum quondam, quo ab Sicilia dividimur, ad
perniciem navigantium circumsedisse fabulae ferunt.

ac si scelus libidinemque
                    <milestone n="13" unit="section"/>
                    et avaritiam solus ipse exercere in socios vestros satis haberet, unam profundam
quidem voraginem tamen patientia nostra expleremus;

nunc omnes centuriones militesque vestros—
                    <milestone n="14" unit="section"/>
                    adeo
in promiscuo licentiam atque improbitatem esse voluit

— Pleminios fecit;
                    <milestone n="15" unit="section"/>
                    omnes rapiunt, spoliant, verberant,
vulnerant, occidunt, constuprant matronas, virgines,
                    <pb n="p.507"/>
                    ingenuos raptos ex
                    <corr sic="conplexu">complexu</corr>
                    parentium;
                    <milestone n="16" unit="section"/>
                    cotidie capitur
urbs nostra, cotidie diripitur; dies noctesque omnia
passim mulierum puerorumque, qui rapiuntur atque

asportantur, ploratibus sonant.
                    <milestone n="17" unit="section"/>
                    miretur, qui sciat, quo
modo aut nos ad patiendum sufficiamus, aut illos,
qui faciunt, nondum tantarum iniuriarum satietas
ceperit. neque ego exsequi possum nec vobis operae
est audire, singuli quae passi sumus; communiter

omnia amplectar.
                    <milestone n="18" unit="section"/>
                    nego domum     ullam  Locris, nego
quemquam hominem expertem iniuriae esse, nego ullum
genus sceleris, lubidinis, avaritiae superesse, quod in

ullo, qui pati potuerit, praetermissum  sit.
                    <milestone n="19" unit="section"/>
                    vix ratio
iniri potest, uter casus civitati sit detestabilior, cum
hostes bello urbem cepere, an cum exitiabilis tyrannus

vi atque armis oppressit.
                    <milestone n="20" unit="section"/>
                    omnia, quae captae urbes
patiuntur, passi sumus et cum maxime patimur, patres
conscripti; omnia, quae crudelissimi atque inportunissimi tyranni scelera in oppressos cives edunt, Pleminius in nos liberosque nostros et coniuges edidit.
                    <milestone n="18" unit="chapter"/>
                    <milestone n="1" unit="section"/>
                    unum   est, de quo nominatim    et nos queri
religio infixa animis cogat et vos audire et exsolvere
rem publicam vestram religione, si ita vobis videbitur,

velimus, patres conscripti.
                    <milestone n="2" unit="section"/>
                    vidimus enim, cum quanta
caerimonia non vestros solum colatis deos, sed etiam

externos accipiatis.
                    <milestone n="3" unit="section"/>
                    fanum est apud nos Proserpinae,
de cuius sanctitate templi credo aliquam  famam  ad

vos pervenisse Pyrrhi bello,
                    <milestone n="4" unit="section"/>
                    qui, cum  ex Sicilia rediens Locros classe praeterveheretur, inter alia foeda,
quae propter fidem erga vos in civitatem nostram
facinora edidit, thensauros quoque Proserpinae intactos
ad eam diem spoliavit; atque ita, pecunia in naves

inposita, ipse terra est profectus.
                    <milestone n="5" unit="section"/>
                    quid ergo evenit,

patres conscripti?
                    <milestone n="6" unit="section"/>
                    classis postero die foedissima tempestate lacerata, omnesque naves, quae sacram pecuniam habuerunt, in litora nostra eiectae sunt. qua
tanta clade edoctus tandem deos esse superbissimus
rex pecuniam omnem conquisitam in thensauros Proserpinae
                    <pb n="p.508"/>
                    referri iussit. nec tamen illi umquam postea
prosperi quicquam   evenit, pulsusque Italia ignobili
atque inhonesta morte temere nocte ingressus Argos

occubuit.
                    <milestone n="7" unit="section"/>
                    haec cum audisset legatus vester tribunique
militum et mille alia, quae non augendae religionis
causa, sed praesenti deae numine saepe conperta nobis

maioribusque nostris referebantur,
                    <milestone n="8" unit="section"/>
                    ausi sunt nihilo
minus sacrilegas admovere manus intactis illis thensauris et nefanda praeda se ipsos ac domos contaminare suas et milites vestros.
                    <milestone n="9" unit="section"/>
                    quibus, per vos fidem
vestram, patres conscripti, priusquam eorum scelus
expietis, neque in Italia neque in Africa
                    <corr sic="quicquan">quicquam</corr>
                    rei gesseritis, ne, quod piaculi commiserunt, non suo

solum sanguine sed etiam publica clade luant.
                    <milestone n="10" unit="section"/>
                    quamquam ne nunc quidem, patres conscripti, aut in ducibus aut in militibus vestris cessat ira deae: aliquotiens iam inter se signis conlatis concucurrerunt; dux
                    <corr sic="alterins">alterius</corr>
                    partis Pleminius, alterius duo tribuni militum
erant. non acrius cum Carthaginiensibus quam inter

se ipsi ferro dimicaverunt,
                    <milestone n="11" unit="section"/>
                    praebuissentque occasionem
furore suo Locros recipiendi Hannibali, nisi accitus

ab nobis Scipio intervenisset.
                    <milestone n="12" unit="section"/>
                    at hercule milites contactos sacrilegio furor agitat; in ducibus ipsis puniendis nullum deae numen apparuit.
                    <milestone n="13" unit="section"/>
                    immo ibi praesens
maxime fuit: virgis caesi tribuni ab legato sunt; legatus deinde insidiis tribunorum interceptus, praeterquam quod toto corpore laceratus, naso quoque auribusque decisis exsanguis est relictus;
                    <milestone n="14" unit="section"/>
                    recreatus dein
legatus ex vulneribus tribunos militum in vincla coniectos, dein verberatos servilibusque omnibus suppliciis
cruciatos occidit, mortuos deinde prohibuit sepeliri.
                    <milestone n="15" unit="section"/>
                    has dea poenas a templi sui spoliatoribus habet nec
ante desinet omnibus eos agitare furiis, quam reposita sacra pecunia in thensauris fuerit.
                    <milestone n="16" unit="section"/>
                    maiores quondam nostri gravi Crotoniensium bello, quia extra
urbem templum est, transferre in urbem eam pecuniam
voluerunt. noctu audita ex delubro vox est, abstinerent
                    <pb n="p.509"/>
                    manus:
                    <milestone n="17" unit="section"/>
                    deam sua templa defensuram. quia
movendi inde thensauros religio incussa erat, muro
circumdare templum voluerunt. ad aliquantum iam
altitudinis excitata erant moenia, cum subito conlapsa

ruina sunt.
                    <milestone n="18" unit="section"/>
                    sed et nunc et tunc et saepe alias dea
suam sedem suumque templum aut tutata est aut a
violatoribus gravia piacula exegit; nostras iniurias
nec potest nec possit alius ulcisci quam vos, patres

conscripti;
                    <milestone n="19" unit="section"/>
                    ad vos vestramque fidem  supplices confugimus. nihil nostra interest, utrum sub illo legato,
sub illo praesidio Locros esse sinatis, an irato Hannibali et Poenis ad supplicium dedatis. non postulamus, ut extemplo nobis, ut de absente, ut indicta

causa credatis;
                    <milestone n="20" unit="section"/>
                    veniat, coram ipse audiat, ipse diluat.
si quicquam sceleris, quod homo in homines edere
potest, in nos praetermisit, non recusamus, quin et
nos omnia eadem iterum, si pati possumus, patiamur,
et ille omni divino humanoque liberetur scelere."
                </p>
                <p>
                    <milestone n="19" unit="chapter"/>
                    <milestone n="1" unit="section"/>
                    haec cum    ab legatis dicta essent, quaesissetque ab iis Q. Fabius, detulissentne eas querellas
ad P. Scipionem, responderunt missos legatos esse,
sed eum belli apparatu occupatum esse et in Africam
aut iam traiecisse aut intra paucos dies traiecturum;

et legati gratia quanta esset apud imperatorem,
                    <milestone n="2" unit="section"/>
                    expertos esse, cum inter eum et tribunos cognita causa
tribunos in vincla coniecerit, legatum  aeque sontem

aut magis etiam in ea potestate reliquerit.
                    <milestone n="3" unit="section"/>
                    iussis excedere templo legatis, non Pleminius modo, sed etiam
Scipio principum orationibus lacerari. ante omnes
Q. Fabius natum eum ad conrumpendam disciplinam

militarem  arguere;
                    <milestone n="4" unit="section"/>
                    sic et in Hispania plus prope
per seditionem militum quam bello amissum. externo

et regio more et indulgere licentiae militum et saevire in eos.
                    <milestone n="5" unit="section"/>
                    sententiam deinde aeque trucem orationi
adiecit: Pleminium legatum vinctum Romam deportari
placere et ex vinculis causam dicere ac, si vera forent,
quae Locrenses quererentur, in carcere necari bonaque
                    <pb n="p.510"/>
                    eius publicari;
                    <milestone n="6" unit="section"/>
                    P. Scipionem, quod de provincia
decessisset iniussu senatus, revocari, agique cum tribunis plebis, ut de imperio eius abrogando ferrent ad

populum;
                    <milestone n="7" unit="section"/>
                    Locrensibus coram senatum respondere,
quas iniurias sibi factas quererentur, eas neque senatum neque populum
                    <hi rend="italics">Romanum</hi>
                    factas velle, viros bonos
sociosque et amicos eos appellari, liberos, coniuges
quaeque alia erepta essent, restitui; pecuniam, quanta
ex thensauris Proserpinae sublata esset, conquiri, duplamque pecuniam  in thensauros reponi,
                    <milestone n="8" unit="section"/>
                    et sacrum
piaculare fieri, ita ut prius ad conlegium pontificum
referretur, quod sacri thensauri moti violati essent,
quae piacula, quibus deis, quibus hostiis fieri placeret;

milites,
                    <milestone n="9" unit="section"/>
                    qui Locris essent, omnes in Siciliam transportari; quattuor cohortes sociorum Latini nominis in

praesidium Locros adduci.
                    <milestone n="10" unit="section"/>
                    perrogari eo die sententiae
accensis studiis pro Scipione et adversus Scipionem

non potuere.
                    <milestone n="11" unit="section"/>
                    praeter Plemini facinus Locrensiumque
cladem ipsius etiam imperatoris non Romanus modo

sed ne militaris quidem  cultus iactabatur:
                    <milestone n="12" unit="section"/>
                    cum pallio crepidisque inambulare in gymnasio, libellis eum
palaestraeque operam dare; aeque segniter molliterque cohortem  totam  Syracusarum  amoenitate frui;

Carthaginem atque Hannibalem excidisse de memoria;
                    <milestone n="13" unit="section"/>
                    exercitum omnem licentia corruptum, qualis Sucrone
in Hispania fuerit, qualis nunc Locris, sociis magis
quam hosti metuendum.
                </p>
                <p>
                    <milestone n="20" unit="chapter"/>
                    <milestone n="1" unit="section"/>
                    haec quamquam partim vera partim mixta
eoque similia veris iactabantur, tamen vicit Q. Metelli
sententia, qui de ceteris Maximo adsensus de Scipionis causa dissensit:
                    <milestone n="2" unit="section"/>
                    qui enim convenire, quem modo
civitas iuvenem  admodum  unum   recuperandae Hispaniae delegerit ducem, quem   recepta ab hostibus
Hispania ad imponendum Punico bello finem creaverit
consulem, spe destinaverit Hannibalem  ex Italia detracturum,
                    <milestone n="3" unit="section"/>
                    Africam subacturum, eum repente, tamquam
Q. Pleminium, indicta causa prope damnatum, ex provincia
                    <pb n="p.511"/>
                    revocari, cum ea, quae in se nefarie facta Locrenses quererentur, ne praesente quidem Scipione
facta dicerent, neque aliud quam patientia aut pudor,

quod legato pepercisset, insimulari posset?
                    <milestone n="4" unit="section"/>
                    sibi placere M. Pomponium praetorem, cui Sicilia provincia
sorti evenisset, triduo proximo in provinciam proficisci; consules decem legatos, quos iis videretur, ex
senatu legere, quos cum praetore mitterent, et duos

tribunos plebei atque aedilem;
                    <milestone n="5" unit="section"/>
                    cum eo consilio praetorem cognoscere; si ea, quae Locrenses facta quererentur, iussu aut voluntate P. Scipionis facta essent,

ut eum  de provincia decedere iuberent;
                    <milestone n="6" unit="section"/>
                    si P. Scipio
iam in Africam traiecisset, tribuni plebis atque aedilis
cum duobus legatis, quos maxime idoneos praetor
censuisset, in Africam proficiscerentur, tribuni atque

aedilis,
                    <milestone n="7" unit="section"/>
                    qui reducerent inde Scipionem, legati, qui exercitui praeessent, donec novus imperator ad eum

exercitum venisset;
                    <milestone n="8" unit="section"/>
                    si M. Pomponius et decem legati
comperissent neque iussu neque voluntate P. Scipionis

ea facta esse, ut ad exercitum Scipio maneret bellumque, ut proposuisset, gereret.
                    <milestone n="9" unit="section"/>
                    hoc facto senatus consulto cum tribunis plebis actum est, aut conpararent
inter se aut sorte legerent, qui duo cum praetore ac

legatis irent;
                    <milestone n="10" unit="section"/>
                    ad conlegium pontificum relatum est de
expiandis, quae Locris in templo Proserpinae tacta

ac violata elataque inde essent.
                    <milestone n="11" unit="section"/>
                    tribuni plebis cum
praetore et decem legatis profecti M. Claudius Marcellus et M. Cincius Alimentus; aedilis plebis datus
est, quem, si aut in Sicilia praetori dicto audiens non
esset Scipio
                    <corr sic="ant">aut</corr>
                    iam in Africam traiecisset, prendere
tribuni iuberent, ac iure sacrosanctae potestatis reducerent. prius Locros ire quam Messanam consilium erat.
                </p>
                <p>
                    <milestone n="21" unit="chapter"/>
                    <milestone n="1" unit="section"/>
                    ceterum duplex fama est, quod ad Pleminium attinet. alii, auditis, quae Romae acta essent, in
exilium Neapolim euntem forte in Q. Metellum, unum
ex legatis, incidisse et ab eo Regium vi retractum

tradunt;
                    <milestone n="2" unit="section"/>
                    alii ab ipso Scipione legatum  cum  triginta
                    <pb n="p.512"/>
                    nobilissimis equitum missum, qui Pleminium in catenas et cum eo seditionis principes conicerent.
                    <milestone n="3" unit="section"/>
                    ii omnes, seu ante Scipionis seu tum praetoris iussu, traditi in custodiam Reginis sunt.
                    <milestone n="4" unit="section"/>
                    praetor legatique
Locros profecti primam, sicuti mandatum erat, religionis
                    <corr sic="euram">curam</corr>
                    habuere: omnem enim sacram pecuniam,
quaeque apud Pleminium quaeque apud milites erat,
conquisitam, cum ea, quam ipsi secum attulerant, in
thensauris reposuerunt ac piaculare sacrum fecerunt.
                    <milestone n="5" unit="section"/>
                    tum vocatos ad contionem milites praetor signa extra
urbem efferre iubet castraque in campo locat cum
gravi edicto, si quis miles aut in urbe restitisset
                    <corr sic="ant">aut</corr>
                    secum extulisset quod suum non esset; Locrensibus
se permittere, ut, quod sui quisque cognosset, prenderet, si quid non compareret, repeteret.
                    <milestone n="6" unit="section"/>
                    ante omnia
libera corpora placere sine mora Locrensibus restitui;

non levi defuncturum poena, qui non restituisset.
                    <milestone n="7" unit="section"/>
                    Locrensium deinde contionem habuit atque iis libertatem
legesque suas populum Romanum senatumque restituere dixit; si qui Pleminium aliumve quem accusare

vellet, Regium se sequeretur;
                    <milestone n="8" unit="section"/>
                    si de P. Scipione publice queri vellent ea, quae Locris nefarie in deos
hominesque facta essent, iussu aut voluntate P. Scipionis facta esse, legatos mitterent Messanam; ibi se

cum consilio cogniturum.
                    <milestone n="9" unit="section"/>
                    Locrenses praetori legatisque et senatui ac populo Romano gratias egerunt;

se ad Pleminium accusandum ituros;
                    <milestone n="10" unit="section"/>
                    Scipionem, quamquam parum iniuriis civitatis suae doluerit, eum esse
virum, quem   amicum   sibi quam  inimicum  malint
esse; pro certo se habere neque iussu neque voluntate

P. Scipionis tot tam nefanda commissa;
                    <milestone n="11" unit="section"/>
                    sed aut Pleminio nimium, sibi parum creditum, aut natura insitum quibusdam esse, ut magis peccari nolint, quam
satis animi ad vindicanda peccata habeant. et praetori et consilio
                    <corr sic="baud">haud</corr>
                    mediocre onus demptum erat

de Scipione cognoscendi;
                    <milestone n="12" unit="section"/>
                    Pleminium et ad duo et triginta homines cum eo damnaverunt atque in catenis
                    <pb n="p.513"/>
                    Romam miserunt.
                    <milestone n="13" unit="section"/>
                    ipsi ad Scipionem profecti sunt, ut
ea quoque, quae vulgata sermonibus erant de cultu
ac desidia imperatoris solutaque disciplina militiae,
comperta oculis referrent Romam.
                </p>
                <p>
                    <milestone n="22" unit="chapter"/>
                    <milestone n="1" unit="section"/>
                    Venientibus iis Syracusas Scipio res, non
verba ad purgandum sese paravit. exercitum omnem
eo convenire, classem expediri iussit, tamquam dimicandum eo die terra marique cum Carthaginiensibus

esset.
                    <milestone n="2" unit="section"/>
                    quo die venerunt hospitio comiter acceptis, postero die terrestrem navalemque exercitum, non instructos modo, sed hos decurrentes, classem in portu

simulacrum et ipsam edentem navalis pugnae, ostendit;
                    <milestone n="3" unit="section"/>
                    tum circa armamentaria et horrea bellique alium

apparatum visendum praetor legatique ducti;
                    <milestone n="4" unit="section"/>
                    tantaque
admiratio singularum universarumnque rerum incussa,
ut satis crederent aut illo duce atque exercitu vinci

Carthaginiensem populum aut nullo alio posse,
                    <milestone n="5" unit="section"/>
                    iuberentque, quod di bene verterent, traicere et spei conceptae, quo die
                    <corr sic="ilium">illum</corr>
                    omnes centuriae priorem consulem dixissent, primo quoque tempore compotem

populum Romanum facere;
                    <milestone n="6" unit="section"/>
                    adeoque laetis inde animis
profecti sunt, tamquam victoriam, non belli magnificum apparatum nuntiaturi Romam essent.
                </p>
                <p>
                    <milestone n="7" unit="section"/>
                    Pleminius quique in eadem  causa erant postquam Romam est ventum, extemplo in carcerem conditi. ac primo producti ad populum ab tribunis apud

praeoccupatos Locrensium clade animos nullum misericordiae locum  habuerunt;
                    <milestone n="8" unit="section"/>
                    postea cum  saepius producerentur, iam senescente invidia molliebantur irae,

et ipsa deformitas Plemini memoriaque absentis Scipionis favorem ad vulgum conciliabat.
                    <milestone n="9" unit="section"/>
                    mortuus tamen

prius in vinclis est, quam iudicium de eo populi perficeretur.
                    <milestone n="10" unit="section"/>
                    hunc Pleminium  Clodius Licinus in libro
tertio rerum  Romanarum  refert ludis votivis, quos
Romae Africanus iterum consul faciebat, conatum per
quosdam, quos pretio corruperat, aliquot locis urbem
incendere, ut effringendi carceris fugiendique haberet
                    <pb n="p.514"/>
                    occasionem; patefacto dein scelere delegatum in Tullianum  ex senatus consulto.
                    <milestone n="11" unit="section"/>
                    de Scipione nusquam
nisi in senatu actum, ubi omnes legatique et tribuni,
classem, exercitum ducemque verbis extollentes, effecerunt, ut senatus censeret primo quoque tempore in

Africam traiciendum Scipionique permitteretur,
                    <milestone n="12" unit="section"/>
                    ut ex
iis exercitibus, qui in Sicilia essent, ipse eligeret,
quos in Africam secum traiceret, quos provinciae relinqueret praesidio.
                </p>
                <p>
                    <milestone n="23" unit="chapter"/>
                    <milestone n="1" unit="section"/>
                    dum haec apud Romanos geruntur, Carthaginienses quoque, cum speculis per omnia promunturia positis percunctantes paventesque ad singulos

nuntios sollicitam hiemem egissent,
                    <milestone n="2" unit="section"/>
                    haud parvum et
ipsi tuendae Africae momentum adiecerunt societatem
Syphacis regis, cuius maxime fiducia traiecturum in

Africam Romanum crediderant.
                    <milestone n="3" unit="section"/>
                    erat Hasdrubali Gisgonis filio non hospitium modo cum rege, de quo ante
dictum  est, cum ex Hispania forte in idem tempus
Scipio atque Hasdrubal convenerunt, sed mentio quoque inchoata adfinitatis, ut rex duceret filiam Hasdrubalis.
                    <milestone n="4" unit="section"/>
                    ad eam  rem  consummandam    tempusque
nuptiis statuendum—iam enim nubilis erat virgo —
profectus Hasdrubal ut accensum cupiditate—et
sunt ante omnes barbaros Numidae effusi in Venerem
— sensit, virginem a Carthagine arcessit maturatque

nuptias;
                    <milestone n="5" unit="section"/>
                    et inter aliam  gratulationem, ut publicum
quoque foedus privato adiceretur, societas inter populum Carthaginiensium regemque, data ultro citroque
fide eosdem amicos inimicosque habituros, iure iurando

adfirmatur.
                    <milestone n="6" unit="section"/>
                    ceterum Hasdrubal, memor et cum Scipione initae regi societatis et quam vana et mutabilia
barbarorum ingenia essent, veritus, ne, si traiecisset
in Africam  Scipio, parvum  vinculum  eae nuptiae

essent,
                    <milestone n="7" unit="section"/>
                    dum accensum recenti amore Numidam habet,
perpellit blanditiis quoque puellae adhibitis, ut legatos
in Siciliam ad Scipionem mittat, per quos moneat
eum, ne prioribus suis promissis fretus in Africam
                    <pb n="p.515"/>
                    traiciat:
                    <milestone n="8" unit="section"/>
                    se et nuptiis civis Carthaginiensis, filiae Hasdrubalis, quem viderit apud se in hospitio, et publico
etiam foedere cum populo Carthaginiensi iunctum

optare primum,
                    <milestone n="9" unit="section"/>
                    ut procul ab Africa, sicut adhuc fecerint, bellum Romani cum Carthaginiensibus gerant,
ne sibi interesse certaminibus eorum armaque aut
haec aut illa, abnuentem alteram societatem, sequi

necesse sit;
                    <milestone n="10" unit="section"/>
                    si non abstineat Africa Scipio et Carthagini exercitum admoveat, sibi necessarium fore et pro
terra Africa, in qua et ipse sit genitus, et pro patria
coniugis suae proque parente ac penatibus dimicare.
                </p>
                <p>
                    <milestone n="24" unit="chapter"/>
                    <milestone n="1" unit="section"/>
                    cum iis mandatis ab rege legati ad Scipionem missi Syracusis eum convenerunt.
                    <milestone n="2" unit="section"/>
                    Scipio quamquam magno momento rerum in Africa gerendarum

magnaque spe destitutus erat,
                    <milestone n="3" unit="section"/>
                    legatis propere, priusquam res vulgaretur, remissis in Africam litteras dat
ad regem, quibus etiam atque etiam monet eum, ne
iura hospitii secum neu cum populo Romano initae
societatis neu fas, fidem, dexteras, deos testes atque

arbitros conventorum  fallat.
                    <milestone n="4" unit="section"/>
                    ceterum  quando neque
celari adventus Numidarum  poterat—vagati enim
in urbe obversatique praetorio erant—et, si sileretur, quid petentes venissent, periculum erat, ne vera
eo ipso, quod celarentur, sua sponte magis emanarent,
timorque in exercitum incideret, ne simul cum rege
et Carthaginiensibus foret bellandum, avertit a vero

falsis praeoccupando mentes hominum
                    <milestone n="5" unit="section"/>
                    et vocatis ad
contionem militibus non ultra esse cunctandum ait;
instare, ut in Africam quam primum traiciat, socios
reges; Masinissam prius ipsum ad C. Laelium venisse

querentem, quod cunctando tempus tereretur;
                    <milestone n="6" unit="section"/>
                    nunc
Syphacem mittere legatos idem admirantem, quae
tam diuturnae morae sit causa, postulantemque, ut
aut traiciatur tandem in Africam exercitus aut, si
mutata consilia sint, certior fiat, ut et ipse sibi ac

regno suo possit consulere.
                    <milestone n="7" unit="section"/>
                    itaque satis iam omnibus
instructis paratisque, et re iam non ultra recipiente
                    <pb n="p.516"/>
                    cunctationem  in animo sibi esse, Lilybaeum  classe
traducta eodemque omnibus peditum equitumque copiis
contractis, quae prima dies cursum navibus daret, deis

bene iuvantibus in Africam traicere.
                    <milestone n="8" unit="section"/>
                    litteras ad M.
Pomponium mittit, ut, si ei videretur, Lilybaeum veniret, ut communiter consulerent, quas potissimum
legiones et quantum  militum  numerum   in Africam

traiceret.
                    <milestone n="9" unit="section"/>
                    item circum oram omnem maritimam misit,
ut naves onerariae
                    <corr sic="cotmprensae">comprensae</corr>
                    Lilybaeum omnes contraherentur.
                    <milestone n="10" unit="section"/>
                    quidquid militum  naviumque in Sicilia
erat, cum Lilybaeum convenisset, et nec urbs multitudinem hominum neque portus naves caperet,
                    <milestone n="11" unit="section"/>
                    tantus
omnibus ardor erat in Africam traiciendi, ut non ad
bellum duci viderentur, sed ad certa victoriae praemia. praecipue qui superabant ex Cannensi exercitu
milites illo, non alio duce credebant navata rei publicae opera finire se militiam ignominiosam posse.
                    <milestone n="12" unit="section"/>
                    et Scipio minime id genus militum aspernabatur ut
qui neque ad Cannas ignavia eorum cladem acceptam
sciret neque ullos aeque veteres milites in exercitu
Romano esse, expertosque non variis proeliis modo

sed urbibus etiam oppugnandis.
                    <milestone n="13" unit="section"/>
                    quinta et sexta Cannenses erant legiones; eas se traiecturum in Africam
cum dixisset, singulos milites inspexit, relictisque,
quos non idoneos credebat, in locum eorum subiecit,

quos secum ex Italia adduxerat,
                    <milestone n="14" unit="section"/>
                    supplevitque ita eas
legiones, ut singulae sena milia et ducenos pedites,
trecenos haberent equites. sociorum item Latini nominis pedites equitesque de exercitu Cannensi legit.
                </p>
                <p>
                    <milestone n="25" unit="chapter"/>
                    <milestone n="1" unit="section"/>
                    quantum militum    in Africam transportatum sit, non parvo numero inter auctores discrepat.
                    <milestone n="2" unit="section"/>
                    alibi decem milia peditum duo milia et ducentos
equites, alibi sedecim milia peditum, mille et
                    <corr sic="sexcentos">sescentos</corr>
                    equites, alibi parte plus dimidia rem auctam,
quinque et triginta milia peditum equitumque in

naves imposita
                    <hi rend="italics">invenio.</hi>
                    quidam non adiecere numerum,
                    <milestone n="3" unit="section"/>
                    inter quos me ipse in re dubia poni malim. Coelius
                    <pb n="p.517"/>
                    ut abstinet numero, ita ad inmensum    multitudinis

speciem auget:
                    <milestone n="4" unit="section"/>
                    volucres ad
                    <corr sic="terrain">terram</corr>
                    delapsas clamore
                    <corr sic="rnilitum">militum</corr>
                    ait, tantamque multitudinem conscendisse
naves, ut nemo mortalium aut in Italia aut in Sicilia
relinqui videretur.
                </p>
                <p>
                    <milestone n="5" unit="section"/>
                    milites ut naves ordine ac sine tumultu conscenderent, ipse
                    <corr sic="ear">eam</corr>
                    sibi curam sumpsit;
                    <milestone n="6" unit="section"/>
                    nauticos C. Laelius, qui classis praefectus erat, in navibus, ante conscendere coactos, continuit; commeatus imponendi
M. Pomponio praetori cura data: quinque et quadraginta dierum cibaria, e quibus quindecim dierum cocta,

imposita.
                    <milestone n="7" unit="section"/>
                    ut omnes iam   in navibus erant, scaphas
circummisit, ut ex omnibus navibus gubernatoresque

et magistri navium  et bini milites in forum  convenirent ad imperia accipienda.
                    <milestone n="8" unit="section"/>
                    postquam convenerunt,
primum ab iis quaesivit, si aquam hominibus iumentisque in totidem dies, quot frumentum, imposuissent.

ubi responderunt aquam dierum   quinque
                    <milestone n="9" unit="section"/>
                    et quadraginta in navibus esse, tum edixit militibus, ut silentium quieti nautis sine certamine ad ministeria exsequenda bene oboedientes praestarent.
                    <milestone n="10" unit="section"/>
                    cum viginti
rostratis se ac L. Scipionem ab dextro cornu, ab laevo
totidem  rostratas et C. Laelium  praefectum  classis
cum  M. Porcio Catone—quaestor is tum  erat —

onerariis futurum praesidio.
                    <milestone n="11" unit="section"/>
                    lumina in navibus singula
rostratae, bina onerariae haberent; in praetoria nave

insigne nocturnum trium luminum fore.
                    <milestone n="12" unit="section"/>
                    Emporia ut
peterent, gubernatoribus edixit. fertilissimus ager
eoque abundans omnium copia rerum est regio, et inbelles, quod plerumque in uberi agro evenit, barbari
sunt, priusque, quam ab Carthagine subveniretur,

opprimi videbantur posse.
                    <milestone n="13" unit="section"/>
                    iis editis imperiis redire ad
naves iussi et postero die deis bene iuvantibus signo
dato solvere naves.
                </p>
                <p>
                    <milestone n="26" unit="chapter"/>
                    <milestone n="1" unit="section"/>
                    multae classes Romanae e Sicilia atque
ipso illo portu profectae erant; ceterum non eo bello
solum—nec id mirum, praedatum enim tantummodo
                    <pb n="p.518"/>
                    pleraeque classes ierant—, sed ne priore quidem ulla

profectio tanti spectaculi fuit;
                    <milestone n="2" unit="section"/>
                    quamquam, si magnitudine classes aestimares, et bini consules cum binis
exercitibus ante traiecerant et prope totidem rostratae in illis classibus fuerant, quot onerariis Scipio

tum traiciebat;
                    <milestone n="3" unit="section"/>
                    nam praeter quadraginta longas naves

quadringentis ferme onerariis exercitum travexit.
                    <milestone n="4" unit="section"/>
                    sed
et bellum bello secundum priori ut atrocius Romanis
videretur, cum quod in Italia bellabatur, tum ingentes
strages tot exercituum simul caesis ducibus effecerant,
                    <milestone n="5" unit="section"/>
                    et Scipio dux partim factis fortibus partim suapte
fortuna quadam ingenti ad incrementa gloriae celebratus converterat animos,
                    <milestone n="6" unit="section"/>
                    simul et mens ipsa traiciendi nulli ante eo bello duci temptata, quod ad
Hannibalem detrahendum   ex Italia transferendumque
et finiendum in Africa bellum se transire vulgaverat.
                    <milestone n="7" unit="section"/>
                    concurrerat ad spectaculum in portum omnis turba
non habitantium modo Lilybaei, sed legationum omnium ex Sicilia, quae et ad prosequendum Scipionem
officii causa convenerant et praetorem   provinciae

M. Pomponium secutae fuerant;
                    <milestone n="8" unit="section"/>
                    ad hoc legiones, quae
in Sicilia relinquebantur, ad prosequendos commilitones processerant; nec classis modo prospectantibus
e terra, sed terra etiam omnis circa referta turba
spectaculo navigantibus erat.
                </p>
                <p>
                    <milestone n="27" unit="chapter"/>
                    <milestone n="1" unit="section"/>
                    ubi illuxit, Scipio e praetoria nave silentio per praeconem facto ,,divi divaeque", inquit
,qui maria terrasque colitis, vos precor quaesoque,

uti quae in meo imperio gesta sunt,
                    <milestone n="2" unit="section"/>
                    geruntur postque
gerentur, ea mihi, populo plebique Romanae, sociis
nominique Latino, qui populi Romani quique meam
sectam, imperium auspiciumque terra mari
                    <del status="unremarkable">amnibus</del>
                    que secuntur, bene verruncent, eaque vos omnia bene

iuvetis, bonis auctibus auxitis;
                    <milestone n="3" unit="section"/>
                    salvos incolumesque
victis perduellibus victores, spoliis decorates, praeda
onustos triumphantesque mecum   domos reduces sistatis; inimicorum hostiumque ulciscendorum copiam
                    <pb n="p.519"/>
                    faxitis;
                    <milestone n="4" unit="section"/>
                    quaeque populus Carthaginiensis in civitatem
nostram facere molitus est, ea ut mihi populoque
Romano in civitatem Carthaginiensium exempla edendi
facultatem  detis".
                    <milestone n="5" unit="section"/>
                    secundum  has preces cruda exta
caesa victima, uti mos est, in mare proiecit tubaque

signum dedit proficiscendi.
                    <milestone n="6" unit="section"/>
                    vento secundo vehementi
satis profecti celeriter e conspectu terrae ablati sunt;
et a meridie nebula excepit ita, vix ut concursus navium inter se vitarent; lenior ventus in alto factus.

noctem insequentem eadem caligo obtinuit;
                    <milestone n="7" unit="section"/>
                    sole orto

est discussa, et addita vis vento.
                    <milestone n="8" unit="section"/>
                    iam terram cernebant. haud ita multo post gubernator Scipioni ait
non plus quinque milia passuum Africam abesse, Mercuri promunturium se cernere; si iubeat eo dirigi,

iam in portu fore omnem classem.
                    <milestone n="9" unit="section"/>
                    Scipio, ut in conspectu terra fuit, precatus deos, uti bono rei publicae

suoque Africam videret, dare vela et alium infra navibus accessum petere iubet.
                    <milestone n="10" unit="section"/>
                    vento eodem ferebantur;
ceterum nebula sub idem ferme tempus, quo pridie,
exorta conspectum terrae ademit, et ventus premente

nebula cecidit.
                    <milestone n="11" unit="section"/>
                    nox deinde incertiora omnia fecit. itaque ancoras, ne aut inter se concurrerent naves aut

terrae inferrentur, iecere.
                    <milestone n="12" unit="section"/>
                    ubi inluxit, ventus idem
coortus nebula disiecta aperuit omnia Africae litora.
Scipio, quod esset proximum promunturium, percunctatus cum Pulchri promunturium id vocari audisset,

,placet omen" inquit;
                    <milestone n="13" unit="section"/>
                    ,,huc dirigite naves". eo classis
decurrit, copiaeque omnes in terram expositae sunt.
                </p>
                <p>
                    prosperam navigationem sine terrore ac tumultu
fuisse permultis Graecis Latinisque auctoribus credidi.
                    <milestone n="14" unit="section"/>
                    Coelius unus praeterquam quod non mersas fluctibus
naves, ceteros omnes caelestes maritimosque terrores,
postremo abreptam tempestate ab Africa classem ad

insulam Aegimurum,
                    <milestone n="15" unit="section"/>
                    inde aegre correctum cursum exponit, et prope obrutis navibus iniussu imperatoris
scaphis,
                    <corr sic="baud">haud</corr>
                    secus quam naufragos, milites sine armis cum ingenti tumultu in terram evasisse.
                </p>
                <pb n="p.520"/>
                <p>
                    <milestone n="28" unit="chapter"/>
                    <milestone n="1" unit="section"/>
                    expositis copiis Romani castra in proximis tumulis metantur.
                    <milestone n="2" unit="section"/>
                    iam non in maritimos modo
agros conspectu primum classis, dein tumultu egredientium in terram pavor terrorque pervenerat, sed

in ipsas urbes.
                    <milestone n="3" unit="section"/>
                    neque enim  hominum   modo turba
mulierum  puerorumque agminibus immixta, omnes
passim compleverat vias, sed pecora quoque prae se
agrestes agebant, ut relinqui subito Africam diceres.
                    <milestone n="4" unit="section"/>
                    urbibus vero ipsis maiorem quam quem secum attulerant, terrorem inferebant; praecipue Carthagini prope

ut captae tumultus fuit.
                    <milestone n="5" unit="section"/>
                    nam post M. Atilium Regulum et L. Manlium consules, annis prope quinquaginta, nullum  Romanum   exercitum  viderant praeter
praedatorias classes, quibus escensiones in agros maritimos factae erant,
                    <milestone n="6" unit="section"/>
                    raptisque, quae obvia fors fecerat,
prius recursum semper ad naves, quam clamor agrestes

conciret, fuerat;
                    <milestone n="7" unit="section"/>
                    eo maior tum fuga pavorque in urbe
fuit. et hercule neque exercitus domi validus neque
dux, quem opponerent, erat. Hasdrubal Gisgonis filius
genere, fama, divitiis, regia tum etiam adfinitate longe

primus civitatis erat;
                    <milestone n="8" unit="section"/>
                    sed eum ab ipso illo Scipione
aliquot proeliis fusum pulsumque in Hispania meminerant, nec magis ducem duci parem quam tumultuarium exercitum suum Romano exercitui esse.
                    <milestone n="9" unit="section"/>
                    itaque,
velut si urbem extemplo adgressurus Scipio foret, ita
conclamatum ad arma est, portaeque raptim clausae
et armati in muris vigiliaeque et stationes dispositae,

ac nocte insequenti vigilatum est.
                    <milestone n="10" unit="section"/>
                    postero die quingenti equites, speculatum ad mare turbandosque egredientes ex navibus missi, in stationes Romanorum

inciderunt.
                    <milestone n="11" unit="section"/>
                    iam enim Scipio classe Uticam missa ipse
haud ita multum progressus a mari tumulos proximos
ceperat; equites et in stationibus locis idoneis posuerat
et per agros miserat praedatum.
                    <milestone n="29" unit="chapter"/>
                    <milestone n="1" unit="section"/>
                    hi cum Carthaginiensi equitatu proelium cum commisissent, paucos in ipso certamine, plerosque fugientes persecuti,
in quibus praefectum quoque Hannonem, nobilem
                    <pb n="p.521"/>
                    iuvenem, occiderunt.
                    <milestone n="2" unit="section"/>
                    Scipio non agros modo circa
vastavit, sed urbem  etiam proximam Afrorum satis

opulentam cepit,
                    <milestone n="3" unit="section"/>
                    ubi praeter cetera, quae extemplo in
naves onerarias imposita missaque in Siciliam erant,
octo milia liberorum servorumque capitum sunt capta.
                    <milestone n="4" unit="section"/>
                    laetissimus tamen Romanis in principio rerum gerendarum adventus fuit Masinissae; quem quidam cum
ducentis
                    <corr sic="baud">haud</corr>
                    amplius equitibus, plerique cum duum

milium equitatu tradunt venisse.
                    <milestone n="5" unit="section"/>
                    ceterum cum longe
maximus omnium aetatis suae regum hic fuerit plurimumque rem Romanam iuverit, operae pretium videtur excedere paulum ad enarrandum, quam varia fortuna
usus sit in amittendo recuperandoque paterno regno.
                </p>
                <p>
                    <milestone n="6" unit="section"/>
                    Militanti pro Carthaginiensibus in Hispania pater
ei moritur; Galae nomen erat. regnum ad fratrem
regis
                    <corr sic="Oezalcen">Oezalcem</corr>
                    pergrandem natu—ita mos apud

Numidas est—pervenit.
                    <milestone n="7" unit="section"/>
                    haud multo post Oezalce
quoque mortuo maior ex duobus filiis eius Capussa,
puero admodum altero, paternum imperium accepit.
                    <milestone n="8" unit="section"/>
                    ceterum cum magis iure gentis quam auctoritate inter
suos aut viribus obtineret regnum, extitit quidam
Mazaetullus nomine, non alienus sanguine regibus,
familiae semper inimicae ac de imperio varia fortuna

cum iis, qui tum obtinebant, certantis.
                    <milestone n="9" unit="section"/>
                    is concitatis
popularibus, apud quos invidia regum magnae auctoritatis erat, castris palam positis descendere regem in

aciem ac dimicare de regno coegit.
                    <milestone n="10" unit="section"/>
                    in eo proelio Capussa cum multis principum cecidit; gens Maesuliorum
omnis in dicionem imperiumque Mazaetulli concessit.
                    <milestone n="11" unit="section"/>
                    regio tamen nomine abstinuit contentusque nomine
modico tutoris puerum Lacumazen, qui stirpis regiae

supererat, regem appellat.
                    <milestone n="12" unit="section"/>
                    Carthaginiensem nobilem
feminam, sororis filiam  Hannibalis, quae proxime
Oezalci regi nupta fuerat, matrimonio sibi iungit spe

Carthaginiensium societatis
                    <milestone n="13" unit="section"/>
                    et cum Syphace hospitium
vetustum legatis missis renovat, omnia ea auxilia
praeparans adversus Masinissam.
                    <pb n="p.522"/>
                    <milestone n="30" unit="chapter"/>
                    <milestone n="1" unit="section"/>
                    et Masinissa, audita morte patrui, dein
nece fratris patruelis, ex Hispania in Mauretaniam
— Baga ea tempestate rex Maurorum erat—traiecit.
                    <milestone n="2" unit="section"/>
                    ab eo supplex intimis precibus auxilium itineri quoniam bello non poterat, quattuor milia Maurorum impetravit.
                    <milestone n="3" unit="section"/>
                    cum iis, praemisso nuntio ad paternos suosque amicos, cum ad fines regni pervenisset, quingenti

ferme Numidae ad eum convenerunt.
                    <milestone n="4" unit="section"/>
                    igitur Mauris
inde, sicut convenerat, retro ad regem remissis, quamquam aliquanto minor spe multitudo nec cum qua

tantam rem adgredi satis auderet,
                    <milestone n="5" unit="section"/>
                    convenerat, ratus
agendo ac moliendo vires quoque ad agendum aliquid
conlecturum, proficiscenti ad Syphacem Lacumazae

regulo ad Thapsum occurrit.
                    <milestone n="6" unit="section"/>
                    trepidum agmen cum in
urbem refugisset, et urbem Masinissa primo impetu
capit et ex regiis alios tradentes se recipit, alios vim
parantes occidit; pars maxima cum ipso puero inter
tumultum ad Syphacem, quo primum intenderant iter,

pervenerunt.
                    <milestone n="7" unit="section"/>
                    fama huius modicae rei in principio rerum prospere actae convertit ad Masinissam Numidas,
adfluebantque undique ex agris vicisque veteres milites Galae et incitabant iuvenem ad reciperandum

paternum regnum.
                    <milestone n="8" unit="section"/>
                    numero militum aliquantum Mazaetullus superabat; nam et ipse eum exercitum, quo
Capussam vicerat, et ex receptis post caedem regis
aliquot habebat, et puer Lacumazes ab Syphace auxilia ingentia adduxerat.
                    <milestone n="9" unit="section"/>
                    quindecim milia peditum
Mazaetullo, decem milia equitum erant, quibus cum
Masinissa nequaquam tantum peditum equitumve
habente acie conflixit. vicit tamen et veterum  militum virtus et prudentia inter Romana et Punica

arma exercitati ducis;
                    <milestone n="10" unit="section"/>
                    regulus cum tutore et exigua
Masaesuliorum manu in Carthaginiensem agrum perfugit. ita recuperato regno paterno Masinissa, quia
sibi adversus Syphacem haud paulo maiorem restare
dimicationem cernebat, optimum ratus cum fratre patruele gratiam reconciliare,
                    <milestone n="11" unit="section"/>
                    missis qui et puero spem
                    <pb n="p.523"/>
                    facerent, si in fidem Masinissae sese permisisset, futurum eum in eodem honore, quo apud Galam Oezalces

quondam fuisset,
                    <milestone n="12" unit="section"/>
                    et
                    <del status="unremarkable">qui</del>
                    Mazaetullo praeter inpunitatem  sua omnia cum fide restitui sponderent, ambo
praeoptantes exilio modicam domi fortunam,
                    <milestone n="13" unit="section"/>
                    omnia,
ne id fieret, Carthaginiensibus de industria agentibus,
ad sese perduxit.
                </p>
                <p>
                    <milestone n="31" unit="chapter"/>
                    <milestone n="1" unit="section"/>
                    Hasdrubal tum forte, cum haec gerebantur, apud Syphacem erat; qui Numidae,
                    <corr sic="baud">haud</corr>
                    sane

multum ad se pertinere credenti,
                    <milestone n="2" unit="section"/>
                    utrum penes Lacumazen an Masinissam regnum Maesuliorum esset, falli
eum magnopere ait, si Masinissam eisdem contentum
fore, quibus patrem Galam aut patruum eius Oezalcen,
credat: multo maiorem indolem in eo animi ingeniique esse, quam in ullo gentis eius umquam fuisset;
                    <milestone n="3" unit="section"/>
                    saepe eum in Hispania rarae inter homines virtutis
specimen dedisse sociis pariter hostibusque. et Syphacem  et Carthaginienses, nisi orientem  illum  ignem
oppressissent, ingenti mox incendio, cum iam nullam

opem ferre possent, arsuros;
                    <milestone n="4" unit="section"/>
                    adhuc teneras et fragiles vires eius esse, vixdum coalescens foventis regnum.
instando stimulandoque pervincit, ut exercitum ad

fines Maesuliorum  admoveat atque in agro,
                    <milestone n="5" unit="section"/>
                    de quo
saepe cum Gala non verbis modo disceptatum, sed
etiam armis certatum fuerat, tamquam haud dubie
iuris sui, castra locet: si quis arceat, quod maxime

opus sit, acie dimicaturum;
                    <milestone n="6" unit="section"/>
                    sin per metum  agro cedatur, in medium regnum eundum; aut sine certamine

concessuros in dicionem eius Maesulios aut nequaquam pares futuros armis.
                    <milestone n="7" unit="section"/>
                    his vocibus incitatus Syphax Masinissae bellum  infert, et primo certamine

Maesulios fundit fugatque.
                    <milestone n="8" unit="section"/>
                    Masinissa cum paucis equitibus ex acie in montem—Bellum incolae vocant perfugit. familiae aliquot cum mapalibus pecoribusque suis—ea pecunia illis est—persecuti sunt

regem;
                    <milestone n="9" unit="section"/>
                    cetera Maesuliorum
                    <corr sic="multitude">multitudo</corr>
                    in dicionem Syphacis concessit. quem ceperant exules montem herbidus
                    <pb n="p.524"/>
                    aquosusque est; et quia pecori bonus alendo
erat, hominum   quoque carne ac lacte vescentium

abunde sufficiebat alimentis.
                    <milestone n="10" unit="section"/>
                    inde nocturnis primo ac
furtivis incursionibus, deinde aperto latrocinio infesta
omnia circa esse; maxime uri Carthaginiensis ager,
quia et plus praedae, quam inter Numidas, et latrocinium tutius erat.
                    <milestone n="11" unit="section"/>
                    iamque adeo licenter eludebant, ut
ad mare devectam praedam venderent mercatoribus
appellentibus naves ad id ipsum, pluresque quam iusto
saepe in bello Carthaginienses caderent caperenturque.
                    <milestone n="12" unit="section"/>
                    deplorabant ea apud Syphacem Carthaginienses infensumque et ipsum ad reliquias belli persequendas instigabant. sed vix regium videbatur latronem vagum
in montibus consectari;
                    <milestone n="32" unit="chapter"/>
                    <milestone n="1" unit="section"/>
                    Bucar ex praefectis
regiis, vir acer et inpiger, ad id delectus. ei data
quattuor milia peditum, duo equitum; praemiorumque
ingentium spe oneratus, si caput Masinissae rettulisset
aut vivum—id vero inaestimabile gaudium fore cepisset.
                    <milestone n="2" unit="section"/>
                    palatos incurioseque agentes inproviso adortus, pecorum hominumque ingenti multitudine a praesidio armatorum exclusa, Masinissam ipsum cum paucis in verticem montis compellit.
                    <milestone n="3" unit="section"/>
                    inde prope ut iam
debellato, nec praeda modo pecorum hominumque
captorum missa ad regem, sed copiis etiam, ut aliquanto maioribus quam pro reliquiis belli, remissis,
                    <milestone n="4" unit="section"/>
                    cum quingentis haud amplius peditibus ducentisque
equitibus degressum iugis Masinissam persecutus in
valle arta faucibus utrimque obsessis inclusit, ubi

ingens caedes Maesuliorum facta.
                    <milestone n="5" unit="section"/>
                    Masinissa cum
quinquaginta haud amplius equitibus per anfractus

montis ignotos sequentibus se eripuit;
                    <milestone n="6" unit="section"/>
                    tenuit tamen
vestigia Bucar adeptusque eum patentibus prope
Clupeam urbem campis ita circumvenit, ut praeter
quattuor equites omnes ad unum interfecerit. cum iis
ipsum quoque Masinissam saucium prope e manibus

inter tumultum amisit.
                    <milestone n="7" unit="section"/>
                    in conspectu erant fugientes;
ala equitum dispersa lato campo, quibusdam, ut occurrerent,
                    <pb n="p.525"/>
                    per obliqua tendentibus, quinque hostes sequebatur.
                    <milestone n="8" unit="section"/>
                    amnis ingens fugientes accepit—neque
enim cunctanter, ut quos maior metus urgeret, immiserant equos—raptique gurgite in obliquum

praelati.
                    <milestone n="9" unit="section"/>
                    duobus in conspectu hostium in praerapidum
gurgitem haustis ipse, perisse creditus, ac duo reliqui
equites cum eo inter virgulta ulterioris ripae emerserunt. is finis Bucari sequendi fuit nec ingredi flumen
auso nec habere credenti se iam, quem sequeretur.
                    <milestone n="10" unit="section"/>
                    inde vanus auctor absumpti Masinissae ad regem
rediit, missique, qui Carthaginem gaudium ingens nuntiarent; totaque Africa fama mortis Masinissae repens
allata varie animos adfecit.
                </p>
                <p>
                    <milestone n="11" unit="section"/>
                    Masinissa in spelunca occulta cum herbis curaret
vulnus, duorum equitum latrocinio per dies aliquot

vixit.
                    <milestone n="12" unit="section"/>
                    ubi primum ducta cicatrix, patique posse visus
iactationem, audacia ingenti pergit ire ad regnum repetendum; atque in ipso itinere
                    <corr sic="baud">haud</corr>
                    plus quadraginta equitibus conlectis cum in Maesulios palam iam,

quis esset,
                    <milestone n="13" unit="section"/>
                    ferens venisset, tantum motum cum favore
pristino tum  gaudio insperato, quod, quem perisse

crediderant,
                    <milestone n="14" unit="section"/>
                    incolumem cernebant, fecit, ut intra paucos dies sex milia peditum armatorum, quattuor equitum ad eum convenirent, iamque non in possessione
modo paterni regni esset, sed etiam socios Carthaginiensium populos Masaesuliorumque fines—id Syphacis regnum erat—vastaret. inde inritato ad
bellum Syphace, inter Cirtam Hipponemque in iugis
opportunorum ad omnia montium consedit.
                    <milestone n="33" unit="chapter"/>
                    <milestone n="1" unit="section"/>
                    maiorem igitur iam rem Syphax ratus, quam ut per
praefectos ageret, cum filio iuvene—nomen Vermina
erat—parte exercitus missa imperat, ut circumducto

agmine in se intentum hostem ab tergo invadat.
                    <milestone n="2" unit="section"/>
                    nocte
profectus Vermina, qui ex occulto adgressurus erat;
Syphax autem interdiu aperto itinere, ut qui signis

conlatis acie dimicaturus esset, movit castra.
                    <milestone n="3" unit="section"/>
                    ubi
                    <corr sic="terpus">tempus</corr>
                    visum est, quo pervenisse iam circummissi videri
                    <pb n="p.526"/>
                    poterant, et ipse leni clivo ferente ad hostem, cum
multitudine fretus tum praeparatis ab tergo insidiis,

per adversum montem erectam aciem ducit.
                    <milestone n="4" unit="section"/>
                    Masinissa
fiducia maxime loci, quo multo aequiore pugnaturus
erat, et ipse derigit suos. atrox proelium et diu anceps
fuit, loco et virtute militum Masinissam, multitudine,

quae nimio maior erat, Syphacem iuvante.
                    <milestone n="5" unit="section"/>
                    ea multitudo divisa, cum pars a fronte urgeret, pars ab tergo
se circumfudisset, victoriam haud dubiam Syphaci dedit, et ne effugium quidem patebat hinc a fronte,

hinc ab tergo inclusis.
                    <milestone n="6" unit="section"/>
                    itaque ceteri pedites equitesque caesi aut capti; ducentos ferme equites Masinissa
circa se conglobatos divisosque turmatim in tres partes
erumpere iubet, loco praedicto, in quem ex dissipata

convenirent fuga.
                    <milestone n="7" unit="section"/>
                    ipse, qua intenderat, inter media
tela hostium evasit; duae turmae haesere; altera metu
dedita hosti, pertinacior in repugnando telis obruta et

confixa est.
                    <milestone n="8" unit="section"/>
                    Verminam prope vestigiis instantem in
alia atque alia flectendo itinera eludens, taedio et
desperatione tandem fessum absistere sequendo coegit;
ipse cum sexaginta equitibus ad minorem Syrtim pervenit.
                    <milestone n="9" unit="section"/>
                    ibi cum conscientia egregia saepe repetiti regni
paterni inter Punica Emporia gentemque Garamantum
omne tempus usque ad C. Laeli classisque Romanae

adventum in Africam consumpsit.
                    <milestone n="10" unit="section"/>
                    haec animum    inclinant, ut cum modico potius quam cum magno praesidio equitum ad Scipionem quoque postea venisse
Masinissam  credam; quippe illa regnanti multitudo,
haec paucitas exulis fortunae conveniens est.
                </p>
                <p>
                    <milestone n="34" unit="chapter"/>
                    <milestone n="1" unit="section"/>
                    Carthaginienses ala equitum cum praefecto amissa, alio equitatu per novum dilectum comparato, Hannonem Hamilcaris filium praeficiunt.
                    <milestone n="2" unit="section"/>
                    hasdrubalem subinde ac Syphacem per litteras nuntiosque,
postremo etiam per legatos arcessunt;
                    <corr sic="Hlasdrubalem">Hasdrubalem</corr>
                    opem ferre prope circumsessae patriae iubent; Syphacem orant, ut Carthagini, ut universae Africae subveniat.
                    <milestone n="3" unit="section"/>
                    ad Uticam  tum
                    <corr sic="castrt">castra</corr>
                    Scipio, mille ferme
                    <pb n="p.527"/>
                    passus ab urbe, habebat, tralata a mari, ubi paucos

dies stativa coniuncta classi fuerant.
                    <milestone n="4" unit="section"/>
                    Hanno nequaquam satis valido non modo ad lacessendum hostem
sed ne ad tuendos quidem a populationibus agros
equitatu accepto, id omnium  primum   egit, ut per

conquisitionem numerum equitum augeret;
                    <milestone n="5" unit="section"/>
                    <corr sic="nee">nec</corr>
                    aliarum
gentium  aspernatus, maxime tamen Numidas—id

longe primum equitum in Africa est genus—conducit.
                    <milestone n="6" unit="section"/>
                    iam ad quattuor milia equitum habebat, cum
Salaecam nomine urbem    occupavit quindecim ferme

milia ab Romanis castris.
                    <milestone n="7" unit="section"/>
                    quod ubi Scipioni relatum
est, ,,aestiva sub tectis equitatus"! inquit: ,,sint vel

plures,   dum talem ducem habeant".
                    <milestone n="8" unit="section"/>
                    eo minus sibi cessandum ratus, quo illi segnius rem agerent, Masinissam
cum equitatu praemissum portis obequitare atque
hostem ad pugnam elicere iubet; ubi omnis multitudo
se effudisset graviorque iam in certamine esset, quam

ut facile sustineri posset, cederet paulatim;   se in tempore pugnae obventurum.
                    <milestone n="9" unit="section"/>
                    tantum moratus, quantum
satis temporis praegresso visum ad eliciendos hostes,
cum Romano equitatu secutus, tegentibus tumulis, qui
peropportune circa viae flexus oppositi erant, occultus

processit.
                    <milestone n="10" unit="section"/>
                    Masinissa ex composito nunc terrentis nunc
timentis modo aut ipsis obequitabat portis aut cedendo,
cum timoris simulatio audaciam hosti faceret, ad insequendum  temere eliciebat.
                    <milestone n="11" unit="section"/>
                    nondum  omnes egressi
erant, varieque dux fatigabatur alios vino et somno
graves arma capere et frenare equos cogendo, aliis,
ne sparsi et inconditi sine ordine, sine signis omnibus

portis excurrerent, obsistendo.
                    <milestone n="12" unit="section"/>
                    primo incaute se invehentes Masinissa excipiebat; mox plures simul conferti porta effusi aequaverant certamen; postremo iam
omnis equitatus proelio cum adesset, sustineri ultra

nequiere.
                    <milestone n="13" unit="section"/>
                    non tamen effusa fuga Masinissa, sed cedendo
sensim impetus eorum excipiebat, donec ad tumulos

tegentes Romanum   equitatum  pertraxit.
                    <milestone n="14" unit="section"/>
                    inde exorti
equites et ipsi integris viribus et recentibus equis
                    <pb n="p.528"/>
                    Hannoni Afrisque pugnando ac sequendo fessis se circumfudere; et Masinissa flexis subito equis in pugnam

rediit.
                    <milestone n="15" unit="section"/>
                    mille ferme, qui primi agminis fuerant, quibus
                    <corr sic="baud">haud</corr>
                    facilis receptus fuit, cum ipso duce Hannone

interclusi atque interfecti sunt;
                    <milestone n="16" unit="section"/>
                    ceteros, ducis praecipue territos caede, effuse fugientes per triginta milia
passuum victores secuti ad duo praeterea milia equitum aut ceperunt aut occiderunt.
                    <milestone n="17" unit="section"/>
                    inter eos satis constabat non minus ducentos Carthaginiensium equites
fuisse, et divitiis quosdam et genere inlustres.
                </p>
                <p>
                    <milestone n="35" unit="chapter"/>
                    <milestone n="1" unit="section"/>
                    eodem forte, quo haec gesta sunt, die
naves, quae praedam in Siciliam vexerant, cum commeatu rediere, velut ominatae ad praedam   alteram

repetendam sese venisse.
                    <milestone n="2" unit="section"/>
                    duos eodem nomine Carthaginiensium duces duobus equestribus proeliis interfectos non omnes auctores sunt, veriti, credo, ne falleret bis relata eadem res; Coelius quidem et Valerius
captum Hannonem tradunt.
                </p>
                <p>
                    <milestone n="3" unit="section"/>
                    Scipio praefectos equitesque prout cuiusque opera
fuerat, ante omnes Masinissam, insignibus donis donat;
                    <milestone n="4" unit="section"/>
                    et firmo praesidio Salaecae imposito ipse cum cetero
exercitu profectus, non agris modo, quacumque incedebat, populatis, sed urbibus etiam quibusdam vicisque expugnatis,
                    <milestone n="5" unit="section"/>
                    late fuso terrore belli, septimo die,
quam  profectus erat, magnam  vim hominum   et pecoris et omnis generis praedae trahens in castra redit
gravesque iterum  hostilibus spoliis naves dimittit.
                    <milestone n="6" unit="section"/>
                    inde omissis expeditionibus parvis populationibusque
ab oppugnandam Uticam   omnes belli vires convertit,
                    <corr sic="ear">eam</corr>
                    deinde, si cepisset, sedem ad cetera exsequenda

habiturus.
                    <milestone n="7" unit="section"/>
                    simul et a classe navales socii, qua ex
parte urbs mari adluitur,
                    <del status="unremarkable">simul</del>
                    et terrestris exercitus ab imminente prope ipsis moenibus tumulo est

admotus.
                    <milestone n="8" unit="section"/>
                    tormenta machinasque et advexerat secum
et ex Sicilia missa cum commeatu erant et nova in
armamentario, multis talium operum artificibus de industria inclusis, fiebant.
                    <milestone n="9" unit="section"/>
                    Uticensibus tanta undique
                    <pb n="p.529"/>
                    mole circumsessis in Carthaginiensi populo, Carthaginiensibus in Hasdrubale ita, si is movisset Syphacem, spes omnis erat; sed desiderio indigentium auxilii

tardius cuncta movebantur.
                    <milestone n="10" unit="section"/>
                    Hasdrubal intentissima
conquisitione cum ad triginta milia peditum, tria equitum confecisset, non tamen ante adventum Syphacis

castra propius hostem movere est ausus.
                    <milestone n="11" unit="section"/>
                    Syphax cum
quinquaginta milibus peditum, decem  equitum  advenit, confestimque motis a Carthagine castris haud

procul Utica munitionibusque Romanis consedit.
                    <milestone n="12" unit="section"/>
                    quorum adventus hoc tamen momenti fecit, ut Scipio,
cum quadraginta ferme dies nequiquam omnia experiens obsedisset Uticam, abscederet inde inrito incepto.

et—
                    <milestone n="13" unit="section"/>
                    iam enim hiems instabat—castra hiberna in
promunturio, quod tenui iugo continenti adhaerens
in aliquantum maris spatium  extenditur, communit;

uno vallo et navalia castra amplectitur.
                    <milestone n="14" unit="section"/>
                    iugo medio
legionum castris inpositis latus ad septentrionem versum subductae naves navalesque socii tenebant, meridianam vallem ad alterum litus devexam equitatus.

haec in Africa usque ad extremum autumni gesta.
                </p>
                <p>
                    <milestone n="15" unit="section"/>
                    <milestone n="36" unit="chapter"/>
                    <milestone n="1" unit="section"/>
                    praeter convectum undique ex populatis
circa agris frumentum commeatusque ex Sicilia atque
Italia advectos, Cn. Octavius propraetor ex Sardinia

ab Ti. Claudio praetore, cuius ea provincia erat, ingentem vim frumenti advexit;
                    <milestone n="2" unit="section"/>
                    horreaque non solum
ea, quae iam facta erant, repleta, sed nova aedificata.
vestimenta exercitui deerant; id mandatum Octavio,

ut cum praetore ageret, si quid ex ea provincia comparari ac mitti posset.
                    <milestone n="3" unit="section"/>
                    ea quoque haud segniter curata res; mille ducentae togae brevi spatio et duodecim milia tunicarum missa.
                </p>
                <p>
                    <milestone n="4" unit="section"/>
                    aestate ea qua haec in Africa gesta sunt, P.
Sempronius consul, cui Bruttii provincia erat, in agro
Crotoniensi cum Hannibale in ipso itinere tumultuario

proelio conflixit.
                    <milestone n="5" unit="section"/>
                    agminibus magis quam acie
                    <corr sic="puagnatur">pugnatum</corr>
                    est. Romani pulsi, et tumultu verius quam pugna
                    <pb n="p.530"/>
                    ad mille et ducenti de exercitu consulis interfecti;
                    <milestone n="6" unit="section"/>
                    in
castra trepide reditum, neque oppugnare tamen ea
hostes ausi. ceterum silentio proximae noctis profectus
inde consul, praemisso nuntio ad P. Licinium proconsulem, ut suas legiones admoveret, copias coniunxit.
ita duo duces, duo exercitus ad Hannibalem redierunt;

nec mora dimicandi facta est,
                    <milestone n="7" unit="section"/>
                    cum consuli duplicatae

vires, Poeno recens victoria animos faceret.
                    <milestone n="8" unit="section"/>
                    in primam
aciem suas legiones Sempronius induxit, in subsidiis
locatae P. Licinii legiones. consul principio pugnae
aedem Fortunae Primigeniae vovit, si eo die hostes

fudisset;
                    <milestone n="9" unit="section"/>
                    composque eius voti fuit. fusi ac fugati Poeni,
supra quattuor milia armatorum caesa, paulo minus
trecenti vivi capti et equi quadraginta et undecim
militaria signa. perculsus adverso proelio Hannibal
Crotonem exercitum reduxit.
                    <milestone n="10" unit="section"/>
                    Eodem   tempore M. Cornelius consul in altera
parte Italiae non tam armis quam iudiciorum terrore
Etruriam continuit, totam ferme ad Magonem ac per

eum  ad spem  novandi res versam.
                    <milestone n="11" unit="section"/>
                    eas quaestiones
ex senatus consulto minime ambitiose habuit; multique nobiles Etrusci, qui aut ipsi ierant aut miserant
ad Magonem de populorum suorum defectione, primo

praesentes erant condemnati;
                    <milestone n="12" unit="section"/>
                    postea conscientia sibimet ipsi exilium consciscentes, cum absentes damnati
essent, corporibus subtractis bona tantum, quae publicari poterant, pigneranda poenae praebebant.
                </p>
                <p>
                    <milestone n="37" unit="chapter"/>
                    <milestone n="1" unit="section"/>
                    dam haec consules diversis regionibus
agunt, censores interim Romae M. Livius et C. Claudius senatum recitaverunt. princeps iterum lectus
Q. Fabius Maximus; notati septem, nemo tamen, qui

sella curuli sedisset.
                    <milestone n="2" unit="section"/>
                    sarta tecta acriter et cum summa
fide exegerunt; viam e foro Bovario
                    <del status="unremarkable">et</del>
                    ad Veneris
circa foros publicos et aedem Matris Magnae in Palatio faciendam locaverunt. vectigal etiam novum ex

salaria annona statuerunt.
                    <milestone n="3" unit="section"/>
                    sextante sal et Romae et
per totam Italiam  erat  Romae pretio eodem, pluris
                    <pb n="p.531"/>
                    in foris et conciliabulis, et alio alibi pretio praebendum locaverunt.
                    <milestone n="4" unit="section"/>
                    id vectigal commentum alterum ex
censoribus satis credebant, populo iratum, quod iniquo
iudicio quondam damnatus esset; et in pretio salis
maxime oneratas tribus, quarum opera damnatus erat,

credebant.
                    <milestone n="5" unit="section"/>
                    inde Salinatori Livio inditum  cognomen.
lustrum conditum serius, quia per provincias dimiserunt censores, ut civium Romanorum in exercitibus,

quantus ubique esset, referretur numerus.
                    <milestone n="6" unit="section"/>
                    censa cum
iis ducenta decem quattuor milia hominum. condidit

lustrum C. Claudius Nero.
                    <milestone n="7" unit="section"/>
                    duodecim deinde coloniarum, quod numquam antea factum erat, deferentibus
ipsarum  coloniarum  censoribus, censum  acceperunt,

ut, quantum numero militum, quantum pecunia valerent, in publicis tabulis monumenta extarent.
                    <milestone n="8" unit="section"/>
                    <corr sic="equiturn">equitum</corr>
                    deinde census agi coeptus est; et ambo forte
censores equum publicum habebant. cum ad tribum
Polliam ventum  est, in qua M. Livi nomen erat, et

praeco cunctaretur citare ipsum censorem,
                    <milestone n="9" unit="section"/>
                    ,,cita" inquit Nero ,,M. Livium"; et sive ex residua vetere simultate sive intempestiva iactatione severitatis inflatus M. Livium, quia populi iudicio esset damnatus,

equum vendere iussit.
                    <milestone n="10" unit="section"/>
                    item M. Livius, cum ad tribum
Arniensem  et nomen conlegae ventum  est, vendere
equum C. Claudium iussit duarum rerum causa, unius,
quod falsum adversus se testimonium dixisset, alterius,
quod non sincera fide secum in gratiam redisset.
                    <milestone n="11" unit="section"/>
                    aeque foedum certamen inquinandi famam alterius
cum  suae famae damno factum   est exitu censurae.

cum  in leges iurasset C. Claudius
                    <milestone n="12" unit="section"/>
                    et in aerarium

escendisset, inter nomina eorum, quos aerarios relinquebat, dedit conlegae nomen.
                    <milestone n="13" unit="section"/>
                    deinde M. Livius in
aerarium venit et praeter Maeciam tribum, quae se
neque condemnasset neque condemnatum aut consulem aut censorem fecisset, populum Romanum omnem,

quattuor et triginta tribus,
                    <milestone n="14" unit="section"/>
                    aerarios reliquit, quod et
innocentem  se condemnassent et condemnatum consulem
                    <pb n="p.532"/>
                    et censorem fecissent, neque infitiari possent
aut iudicio semel aut comitiis bis ab se peccatum
esse: inter quattuor et triginta tribus et C. Claudium

aerarium fore;
                    <milestone n="15" unit="section"/>
                    quod si exemplum haberet bis eundem aerarium relinquendi, C. Claudium nominatim se

inter aerarios fuisse relicturum.
                    <milestone n="16" unit="section"/>
                    pravum certamen notarum inter censores; castigatio inconstantiae populi

censoria et gravitate temporum illorum digna.
                    <milestone n="17" unit="section"/>
                    in invidia censores cum essent, crescendi ex iis ratus esse
occasionem Cn. Baebius tribunus plebis diem ad populum utrisque dixit. ea res consensu patrum discussa
est, ne postea obnoxia populari aurae censura esset.
                </p>
                <p>
                    <milestone n="38" unit="chapter"/>
                    <milestone n="1" unit="section"/>
                    eadem aestate in Bruttiis Clampetia
a consule vi capta, Consentia et Pandosia et ignobiles

aliae civitates voluntate in dicionem venerunt.
                    <milestone n="2" unit="section"/>
                    et cum
comitiorum iam  adpeteret tempus, Cornelium  potius
ex Etruria, ubi nihil belli erat, Romam acciri placuit.

is consules Cn. Servilium Caepionem
                    <milestone n="3" unit="section"/>
                    et C. Servilium

Geminum creavit.
                    <milestone n="4" unit="section"/>
                    inde praetoria comitia habita. creati
P. Cornelius Lentulus, P. Quinctilius Varus, P. Aelius

Paetus, P. Villius Tappulus:
                    <milestone n="5" unit="section"/>
                    hi duo cum aediles plebis
essent, praetores creati sunt. consul comitiis perfectis
ad exercitum in Etruriam redit.
                </p>
                <p>
                    <milestone n="6" unit="section"/>
                    sacerdotes eo anno mortui atque in locum eorum
suffecti: Ti. Veturius Philo flamen Martialis in
                    <corr sic="locun">locum</corr>
                    M. Aemili Regilli, qui priore anno mortuus erat,

creatus inauguratusque;
                    <milestone n="7" unit="section"/>
                    in M. Pomponi Mathonis auguris et decemviri locum creati decemvir M. Aurelius
Cotta, augur Ti. Sempronius Gracchus admodum adulescens, quod tum perrarum in mandandis sacerdotiis

erat.
                    <milestone n="8" unit="section"/>
                    quadrigae aureae eo anno in Capitolio positae
ab aedilibus curulibus C. Livio et M. Servilio Gemino,
et ludi Romani biduum instaurati, item per biduum
plebei ab aedilibus P. Aelio, P. Villio. et Iovis epulum
fuit ludorum causa.
                </p>
            </div>
        </body>
    </text>
</TEI>
