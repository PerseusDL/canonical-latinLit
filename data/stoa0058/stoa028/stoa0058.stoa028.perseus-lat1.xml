<?xml version="1.0" encoding="UTF-8"?>
<TEI.2>
   <teiHeader>
      <fileDesc>
         <titleStmt>
            <title>Utrum Pater Et Filius Ac Spiritus Sanctus De Divinitate Substantialiter Praedicentur Liber</title>
            <author>Boethius</author>
            <editor role="editor">H.F. Stewart</editor>
            <funder n="org:Mellon">The Mellon Foundation</funder>
         </titleStmt>
         <publicationStmt>
            <publisher>Trustees of Tufts University</publisher>
            <pubPlace>Medford, MA</pubPlace>
            <authority>Perseus Project</authority>
         </publicationStmt>
         <sourceDesc>
            <biblStruct>
               <monogr>
                  <title>Theological Tractates and the Consolation of Philosophy</title>
                  <author>Boethius</author>
                  <editor role="editor">H.F. Stewart</editor>
                  <imprint>
                     <publisher>William Heinemann Ltd.; Harvard University Press</publisher>
                     <pubPlace>London; Cambridge, Massachusetts</pubPlace>
                     <date>1918</date>
                  </imprint>
               </monogr>
            </biblStruct>
            <p>Keyboarding</p>
         </sourceDesc>
      </fileDesc>
      <encodingDesc>
         <refsDecl doctype="TEI.2">
            <state unit="loebline" n="chunk"/>
         </refsDecl>
      </encodingDesc>
      <profileDesc>
         <langUsage>
            <language id="la">Latin</language>
            <language id="greek">Greek</language>
         </langUsage>
      </profileDesc>
   </teiHeader>
   <text id="stoa0058.stoa028.perseus-lat1">
      <body>
         <pb id="p.32" TEIform="pb"/>
         <head>utrum pater et filius</head>
         <opener>Amicii Manlii Severini Boethii
V.C. et inl. excons. ord. patricii
ad Iohannem Diaconum
utrum pater et filius et spiritus sanctus de diuinitate substantialiter praedicentur</opener>
         <p>
quaero an pater et filius ac spiritus sanctus de diuinitate substantialiter praedicentur an alio quolibet modo; uiamque indaginis hinc arbitror esse sumendam, unde rerum omnium manifestum constat exordium, id est

<milestone unit="loebline" n="5"/> ab ipsis catholicae fidei fundamentis. Si igitur interrogem, an qui dicitur pater substantia sit, respondetur esse substantia. Quod si quaeram, an filius substantia sit, idem dicitur. Spiritum quoque sanctum substantiam esse nemo dubitauerit. Sed cum rursus

<milestone unit="loebline" n="10"/> colligo patrem filium spiritum sanctum, non plures sed una occurrit esse substantia. Una igitur substantia trium nec separari ullo modo aut disiungi
<pb id="p.34"/>
potest nec uelut partibus in unum coniuncta est, sed est una simpliciter. Quaecumque igitur de diuina

<milestone unit="loebline" n="15"/> substantia praedicantur, ea tribus oportet esse communia; idque signi erit quae sint quae de diuinitatis substantia praedicentur, quod quaecumque hoc modo dicuntur, de singulis in unum collectis tribus singulariter praedicabuntur. Hoc modo si dicimus: <q direct="unspecified">Pater

<milestone unit="loebline" n="20"/> deus est, filius deus est, spiritus sanctus deus est,</q> pater filius ac spiritus sanctus unus deus. Si igitur eorum una deitas una substantia est, licet dei nomen de diuinitate substantialiter praedicari.
Ita pater ueritas est, filius ueritas est, spiritus

<milestone unit="loebline" n="25"/> sanctus ueritas est; pater filius et spiritus sanctus non tres ueritates sed una ueritas est. Si igitur una in his substantia una est ueritas, necesse est ueritatem substantialiter praedicari. De bonitate de incommutabilitate de iustitia de omnipotentia ac de ceteris

<milestone unit="loebline" n="30"/> omnibus quae tam de singulis quam de omnibus singulariter praedicamus manifestum est substantialiter dici. Vnde apparet ea quae cum in singulis separatim dici conuenit nec tamen in omnibus dici queunt, non substantialiter praedicari sed alio modo;

<milestone unit="loebline" n="35"/> qui uero iste sit, posterius quaeram. Nam qui pater est, hoc uocabulum non transmittit ad filium neque ad spiritum sanctum. Quo fit ut non sit substantiale nomen hoc inditum; nam si substantiale esset, ut deus ut ueritas ut iustitia ut ipsa quoque substantia,

<milestone unit="loebline" n="40"/> de ceteris diceretur.
Item filius solus hoc recipit nomen neque cum aliis iungit sicut in deo, sicut in ueritate, sicut in ceteris quae superius dixi. Spiritus quoque non est
<pb id="p.36"/>
idem qui pater ac filius. Ex his igitur intellegimus

<milestone unit="loebline" n="45"/> patrem ac filium ac spiritum sanctum non de ipsa diuinitate substantialiter dici sed alio quodam modo; si enim substantialiter praedicaretur, et de singulis et de omnibus singulariter diceretur. Haec uero ad aliquid dici manifestum est; nam et pater alicuius

<milestone unit="loebline" n="50"/> pater est et filius alicuius filius est, spiritus alicuius spiritus. Quo fit, ut ne trinitas quidem substantialiter de deo praedicetur; non enim pater trinitas (qui enim pater est, filius ac spiritus sanctus non est) nec trinitas filius nec trinitas spiritus sanctus

<milestone unit="loebline" n="55"/> secundum eundem modum, sed trinitas quidem in personarum pluralitate consistit, unitas uero in substantiae simplicitate.
Quod si personae diuisae sunt, substantia uero indiuisa sit, necesse est quod uocabulum ex personis

<milestone unit="loebline" n="60"/> originem capit id ad substantiam non pertinere; at trinitatem personarum diuersitas fecit, trinitas igitur non pertinet ad substantiam. Quo fit ut neque pater neque filius neque spiritus sanctus neque trinitas de deo substantialiter praedicetur, sed ut dictum est

<milestone unit="loebline" n="65"/> ad aliquid. Deus uero ueritas iustitia bonitas omnipotentia substantia inmutabilitas uirtus sapientia et quicquid huiusmodi excogitari potest substantialiter de diuinitate dicuntur. Haec si se recte et ex fide habent, ut me instruas peto; aut si aliqua re forte

<milestone unit="loebline" n="70"/> diuersus es, diligentius intuere quae dicta sunt et fidem si poterit rationemque coniunge.</p>
      </body>
   </text>
</TEI.2>
