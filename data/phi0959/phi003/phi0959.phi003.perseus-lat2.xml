<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
	  <teiHeader type="text">
		    <fileDesc>
			      <titleStmt>
				        <title>Art of Beauty</title>
				        <author>P. Ovidius Naso</author>
				        <editor role="editor">R. Ehwald</editor>
				        <sponsor>Perseus Project, Tufts University</sponsor>
				        <principal>Gregory Crane</principal>
				        <respStmt>
					          <resp>Prepared under the supervision of</resp>
					          <name>Lisa Cerrato</name>
					          <name>William Merrill</name>
					          <name>Elli Mylonas</name>
					          <name>David Smith</name>
				        </respStmt>
				        <funder n="org:AnnCPB">The Annenberg CPB/Project</funder>

			      </titleStmt>
			      <publicationStmt>
				        <publisher>Trustees of Tufts University</publisher>
				        <pubPlace>Medford, MA</pubPlace>
				        <authority>Perseus Project</authority>
			      </publicationStmt>

			      <sourceDesc>
				        <biblStruct>
					          <monogr>
						            <author>P. Ovidius Naso</author>
						            <title>Amores, Epistulae, Medicamina faciei femineae, Ars amatoria, Remedia
							amoris</title>
						            <respStmt>
							              <name>R. Ehwald</name>
							              <resp>edidit ex Rudolphi Merkelii recognitione</resp>
						            </respStmt>
						            <imprint>
							              <pubPlace>Leipzig</pubPlace>
							              <publisher>B. G. Teubner</publisher>
							              <date>1907</date>
						            </imprint>
					          </monogr>
					          <idno type="lib">PA 6519.A2 1904 v1</idno>
				        </biblStruct>
			      </sourceDesc>
		    </fileDesc>


		    <encodingDesc>
         <refsDecl n="CTS">
            <cRefPattern n="line"
                         matchPattern="(\\w+).(\\w+)"
                         replacementPattern="#xpath(/tei:TEI/tei:text/tei:body/tei:div[@type=\'edition\']/tei:div[@n=\'$1\']//tei:l[@n=\'$2\'])">
                <p>This pointer pattern extracts poem and line</p>
            </cRefPattern>
            <cRefPattern n="poem"
                         matchPattern="(\\w+)"
                         replacementPattern="#xpath(/tei:TEI/tei:text/tei:body/tei:div[@type=\'edition\']/tei:div[@n=\'$1\'])">
                <p>This pointer pattern extracts poem</p>
            </cRefPattern>
        </refsDecl>
			      <refsDecl>
				        <refState unit="poem"/>
				        <refState unit="line"/>
			      </refsDecl>
		    </encodingDesc>

		    <profileDesc>
			      <langUsage default="false">
				        <language ident="lat">Latin </language>
			      </langUsage>
		    </profileDesc>

	    <revisionDesc>
	        <change when="2015-03-11" who="Thibault Clérice">converted to EpiDoc/CTS/Unicode</change>
	    </revisionDesc>
	    
	  </teiHeader>
	  <text xml:lang="lat" n="urn:cts:latinLit:phi0959.phi003.perseus-lat2">
		    <body>
			      <div type="edition" n="urn:cts:latinLit:phi0959.phi003.perseus-lat2">
			         <div type="textpart" subtype="poem" n="1">
				           <l n="1">Discite quae faciem commendet cura, puellae,</l>
				           <l n="2" rend="indent">Et quo sit vobis forma tuenda modo.</l>
				           <l n="3">Cultus humum sterilem Cerealia pendere iussit</l>
				           <l n="4" rend="indent">Munera, mordaces interiere rubi.</l>
				           <l n="5">Cultus et in pomis sucos emendat acerbos,</l>
				           <l n="6" rend="indent">Fissaque adoptivas accipit arbor opes.</l>
				           <l n="7">Culta placent. auro sublimia tecta linuntur,</l>
				           <l n="8" rend="indent">Nigra sub imposito marmore terra latet:</l>
				           <l n="9">Vellera saepe eadem Tyrio medicantur aëno:</l>
				           <l n="10" rend="indent">Sectile deliciis India praebet ebur.</l>
				           <l n="11">Forsitan antiquae Tatio sub rege Sabinae</l>
				           <l n="12" rend="indent">Maluerint, quam se, rura paterna coli:</l>
				           <l n="13">Cum matrona, premens altum rubicunda sedile,</l>
				           <l n="14" rend="indent">Assiduum duro pollice nebat opus,</l>
				           <l n="15">Ipsaque claudebat quos filia paverat agnos,</l>
				           <l n="16" rend="indent">Ipsa dabat virgas caesaque ligna foco.</l>
				           <l n="17">At vestrae matres teneras peperere puellas.</l>
				           <l n="18" rend="indent">Vultis inaurata corpora veste tegi,</l>
				           <l n="19">Vultis odoratos positu variare capillos,</l>
				           <l n="20" rend="indent">Conspicuam gemmis vultis habere manum:</l>
				           <l n="21">Induitis collo lapides oriente petitos,</l>
				           <l n="22" rend="indent">Et quantos onus est aure tulisse duos.</l>
				           <l n="23">Nec tamen indignum: sit vobis cura placendi,</l>
				           <l n="24" rend="indent">Cum comptos habeant saecula nostra viros. </l>
				           <l n="25">Feminea vestri poliuntur lege mariti,</l>
				           <l n="26" rend="indent">Et vix ad cultus nupta, quod addat, habet.</l>
				           <l n="27">Se sibi quaeque parant, nec quos venentur amores</l>
				           <l n="28" rend="indent">Refert; munditia crimina nulla merent.</l>
				           <l n="29">Rure latent finguntque comas; licet arduus illas</l>
				           <l n="30" rend="indent">Celet Athos, cultas altus habebit Athos.</l>
				           <l n="31">Est etiam placuisse sibi cuicumque voluptas;</l>
				           <l n="32" rend="indent">Virginibus cordi grataque forma sua est.</l>
				           <l n="33">Laudatas homini volucris Iunonia pennas</l>
				           <l n="34" rend="indent">Explicat, et forma multa superbit avis.</l>
				           <l n="35">Sic potius vos urget amor quam fortibus herbis,</l>
				           <l n="36" rend="indent">Quas maga terribili subsecat arte manus.</l>
				           <l n="37">Nec vos graminibus nec mixto credite suco,</l>
				           <l n="38" rend="indent">Nec temptate nocens virus amantis equae;</l>
				           <l n="39">Nec mediae Marsis finduntur cantibus angues,</l>
				           <l n="40" rend="indent">Nec redit in fontes unda supina suos;</l>
				           <l n="41">Et quamvis aliquis Temesaea removerit aera,</l>
				           <l n="42" rend="indent">Numquam Luna suis excutietur equis.</l>
				           <l n="43">Prima sit in vobis morum tutela, puellae.</l>
				           <l n="44" rend="indent">Ingenio facies conciliante placet.</l>
				           <l n="45">Certus amor morum est: formam populabitur aetas,</l>
				           <l n="46" rend="indent">Et placitus rugis vultus aratus erit.</l>
				           <l n="47">Tempus erit, quo vos speculum vidisse pigebit,</l>
				           <l n="48" rend="indent">Et veniet rugis altera causa dolor.</l>
				           <l n="49">Sufficit et longum probitas perdurat in aevum,</l>
				           <l n="50" rend="indent">Perque suos annos hinc bene pendet amor. <milestone ed="p" n="50" rend="indent" unit="carte"/>
               </l>
				           <l n="51">Dic age, cum teneros somnus dimiserit artus,</l>
				           <l n="52" rend="indent">Candida quo possint ora nitere modo.</l>
				           <l n="53">Hordea, quae Libyci ratibus misere coloni,</l>
				           <l n="54" rend="indent">Exue de palea tegminibusque suis.</l>
				           <l n="55">Par ervi mensura decem madefiat ab ovis:</l>
				           <l n="56" rend="indent">Sed cumulent libras hordea nuda duas.</l>
				           <l n="57">Haec ubi ventosas fuerint siccata per auras,</l>
				           <l n="58" rend="indent">Lenta iube scabra frangat asella mola:</l>
				           <l n="59">Et quae prima cadent vivaci cornua cervo,</l>
				           <l n="60" rend="indent">Contere in haec (solidi sexta fac assis eat).</l>
				           <l n="61">Iamque ubi pulvereae fuerint confusa farinae,</l>
				           <l n="62" rend="indent">Protinus in cumeris omnia cerne cavis.</l>
				           <l n="63">Adice narcissi bis sex sine cortice bulbos,</l>
				           <l n="64" rend="indent">Strenua quos puro marmore dextra terat.</l>
				           <l n="65">Sextantemque trahat gummi cum semine Tusco:</l>
				           <l n="66" rend="indent">Huc novies tanto plus tibi mellis eat.</l>
				           <l n="67">Quaecumque afficiet tali medicamine vultum</l>
				           <l n="68" rend="indent">Fulgebit speculo levior ipsa suo.</l>
				           <l n="69">Nec tu pallentes dubita torrere lupinos,</l>
				           <l n="70" rend="indent">Et simul inflantes corpora frige fabas;</l>
				           <l n="71">Utraque sex habeant aequo discrimine libras,</l>
				           <l n="72" rend="indent">Utraque da nigris comminuenda molis.</l>
				           <l n="73">Nec cerussa tibi nec nitri spuma rubentis</l>
				           <l n="74" rend="indent">Desit et Illyrica quae venit iris humo.</l>
				           <l n="75">Da validis iuvenum pariter subigenda lacertis:</l>
				           <l n="76" rend="indent">Sed iustum tritis uncia pondus erit.</l>
				           <l n="77">Addita de querulo volucrum medicamina nido</l>
				           <l n="78" rend="indent">Ore fugant maculas: alcyonea vocant. </l>
				           <l n="79">Pondere, si quaeris, quo sim contentus in illis,</l>
				           <l n="80" rend="indent">Quod trahit in partes uncia secta duas.</l>
				           <l n="81">Ut coeant apteque lini per corpora possint,</l>
				           <l n="82" rend="indent">Adice de flavis Attica mella favis.</l>
				           <l n="83">Quamvis tura deos irataque numina placent,</l>
				           <l n="84" rend="indent">Non tamen accensis omnia danda focis.</l>
				           <l n="85">Tus ubi miscueris radenti tubera nitro,</l>
				           <l n="86" rend="indent">Ponderibus iustis fac sit utrimque triens.</l>
				           <l n="87">Parte minus quarta dereptum cortice gummi,</l>
				           <l n="88" rend="indent">Et modicum e myrrhis pinguibus adde cubum.</l>
				           <l n="89">Haec ubi contrieris, per densa foramina cerne:</l>
				           <l n="90" rend="indent">Pulvis ab infuso melle premendus erit.</l>
				           <l n="91">Profuit et marathros bene olentibus addere myrrhis,</l>
				           <l n="92" rend="indent">(Quinque trahant marathri scrupula, myrrha novem)</l>
				           <l n="93">Arentisque rosae quantum manus una prehendat,</l>
				           <l n="94" rend="indent">Cumque Ammoniaco mascula tura sale.</l>
				           <l n="95">Hordea quem faciunt, illis affunde cremorem:</l>
				           <l n="96" rend="indent">Aequent expensas cum sale tura rosas.</l>
				           <l n="97">Tempore sint parvo molli licet illita vultu,</l>
				           <l n="98" rend="indent">Haerebit toto multus in ore color.</l>
				           <l n="99">Vidi quae gelida madefacta papavera lympha</l>
				           <l n="100" rend="indent">Contereret, teneris illineretque genis.</l>
			         </div>
			      </div>
		    </body>
	  </text>

</TEI>
