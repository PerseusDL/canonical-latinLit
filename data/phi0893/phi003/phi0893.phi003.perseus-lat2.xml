<?xml version="1.0" encoding="UTF-8"?>
<?xml-model href="http://www.stoa.org/epidoc/schema/8.22/tei-epidoc.rng"
  schematypens="http://relaxng.org/ns/structure/1.0"?>
<?xml-model href="http://www.stoa.org/epidoc/schema/8.22/tei-epidoc.rng"
  schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
      <fileDesc>
         <titleStmt>
             <title>Epodon</title>
            <title type="sub">Machine readable text</title>
            <author>Q. Horatius Flaccus (Horace)</author>
            <editor role="editor">Friedrich Vollmer</editor>
            <funder n="org:Mellon">The Mellon Foundation</funder>
         </titleStmt>
         <publicationStmt>
              <publisher>Trustees of Tufts University</publisher>
              <pubPlace>Medford, MA</pubPlace>
              <authority>Perseus Project</authority>
           </publicationStmt>
         <sourceDesc>
            <biblStruct>
               <monogr>
                  <author>Q. Horatius Flaccus (Horace)</author>
                  <title>Q. Horati Flacci Carmina</title>
                  <editor role="editor">Friedrich Vollmer</editor>
                  <imprint>
                     <pubPlace>Lipsiae</pubPlace>
                     <publisher>in aedibvs B.G. Tevbneri</publisher>
                     <date>1912</date>
                  </imprint>
               </monogr>
            </biblStruct>
            <!--<p>Posted by Konrad Schroder on the Latin Library</p>-->
         </sourceDesc>
      </fileDesc>

      <encodingDesc>
         <refsDecl n="CTS">
            <cRefPattern n="line"
                         matchPattern="(\w+).(\w+)"
                         replacementPattern="#xpath(/tei:TEI/tei:text/tei:body/tei:div/tei:div[@n='$1']//tei:l[@n='$2'])">
                <p>This pointer pattern extracts book and poem and line</p>
            </cRefPattern>
            <cRefPattern n="poem"
                         matchPattern="(\w+)"
                         replacementPattern="#xpath(/tei:TEI/tei:text/tei:body/tei:div/tei:div[@n='$1'])">
                <p>This pointer pattern extracts book and poem</p>
            </cRefPattern>
         </refsDecl>
         <refsDecl n="TEI.2">
            <refState unit="poem"/>
            <refState unit="line"/>
         </refsDecl>


      </encodingDesc>

      <profileDesc>
         <langUsage>
             <language ident="lat">Latin</language>
             <language ident="grc">Greek</language>
         </langUsage>
      </profileDesc>
      <revisionDesc>
        <change who="Thibault Clérice" when="2016-11-16">CapiTainS, Epidoc and Bump</change>
      </revisionDesc>
  </teiHeader>




   <text xml:lang="">
      <body>
         <div xml:lang="lat"
              type="edition"
              n="urn:cts:latinLit:phi0893.phi003.perseus-lat2">
            <div type="textpart" n="1" subtype="poem">



               <l n="1">Ibis Liburnis inter alta navium,</l>
               <l n="2">amice, propugnacula,</l>
               <l n="3">paratus omne Caesaris periculum</l>
               <l n="4">subire, Maecenas, tuo:</l>
               <l n="5">quid nos, quibus te vita sit superstite</l>
               <l n="6">iucunda, si contra, gravis?</l>
               <l n="7">utrumne iussi persequemur otium</l>
               <l n="8">non dulce, ni tecum simul,</l>
               <l n="9">an hunc laborem mente laturi, decet</l>
               <l n="10">qua ferre non mollis viros?</l>
               <l n="11">feremus et te vel per Alpium iuga</l>
               <l n="12">inhospitalem et Caucasum</l>
               <l n="13">vel occidentis usque ad ultimum sinum</l>
               <l n="14">forti sequemur pectore.</l>
               <l n="15">roges, tuom labore quid iuvem meo,</l>
               <l n="16">inbellis ac firmus parum?</l>
               <l n="17">comes minore sum futurus in metu,</l>
               <l n="18">qui maior absentis habet:</l>
               <l n="19">ut adsidens inplumibus pullis avis</l>
               <l n="20">serpentium adlapsus timet</l>
               <l n="21">magis relictis, non, ut adsit, auxili</l>
               <l n="22">latura plus praesentibus.</l>
               <l n="23">libenter hoc et omne militabitur</l>
               <l n="24">bellum in tuae spem gratiae,</l>
               <l n="25">non ut iuvencis inligata pluribus</l>
               <l n="26">aratra nitantur meis</l>
               <l n="27">pecusve Calabris ante Sidus fervidum</l>
               <l n="28">Lucana mutet pascuis</l>
               <l n="29">neque ut superni villa candens Tusculi</l>
               <l n="30">Circaea tangat moenia:</l>
               <l n="31">satis superque me benignitas tua</l>
               <l n="32">ditavit, haud paravero</l>
               <l n="33">quod aut avarus ut Chremes terra premam,</l>
               <l n="34">discinctus aut perdam nepos.</l>





            </div>

            <div type="textpart" n="2" subtype="poem">



               <l n="1">“Beatus ille qui procul negotiis,</l>
               <l n="2">ut prisca gens mortalium,</l>
               <l n="3">paterna rura bubus exercet suis</l>
               <l n="4">solutus omni faenore</l>
               <l n="5">neque excitatur classico miles truci</l>
               <l n="6">neque horret iratum mare</l>
               <l n="7">forumque vitat et superba civium</l>
               <l n="8">potentiorum limina.</l>
               <l n="9">ergo aut adulta vitium propagine</l>
               <l n="10">altas maritat populos</l>
               <l n="11">aut in reducta valle mugientium</l>
               <l n="12">prospectat errantis greges</l>
               <l n="13">inutilisque falce ramos amputans</l>
               <l n="14">feliciores inserit</l>
               <l n="15">aut pressa puris mella condit amphoris</l>
               <l n="16">aut tondet infirmas ovis.</l>
               <l n="17">vel cum decorum mitibus pomis caput</l>
               <l n="18">Autumnus agris extulit,</l>
               <l n="19">ut gaudet insitiva decerpens pira</l>
               <l n="20">certantem et uvam purpurae,</l>
               <l n="21">qua muneretur te, Priape, et te, pater</l>
               <l n="22">Silvane, tutor finium.</l>
               <l n="23">libet iacere modo sub antiqua ilice,</l>
               <l n="24">modo in tenaci gramine:</l>
               <l n="25">labuntur altis interim ripis aquae,</l>
               <l n="26">queruntur in Silvis aves</l>
               <l n="27">frondesque lymphis obstrepunt manantibus,</l>
               <l n="28">somnos quod invitet levis.</l>
               <l n="29">at cum tonantis annus hibernus Iovis</l>
               <l n="30">imbris nivisque conparat,</l>
               <l n="31">aut trudit acris hinc et hinc multa cane</l>
               <l n="32">apros in obstantis plagas</l>
               <l n="33">aut amite levi rara tendit retia</l>
               <l n="34">turdis edacibus dolos</l>
               <l n="35">pavidumque leporem et advenam laqueo gruem</l>
               <l n="36">iucunda captat praemia.</l>
               <l n="37">quis non malarum quas amor curas habet</l>
               <l n="38">haec inter obliviscitur?</l>
               <l n="39">quodsi pudica mulier in partem iuvet</l>
               <l n="40">domum atque dulcis liberos,</l>
               <l n="41">Sabina qualis aut perusta Solibus</l>
               <l n="42">pernicis uxor Apuli,</l>
               <l n="43">sacrum vetustis exstruat lignis focum</l>
               <l n="44">lassi Sub adventum viri</l>
               <l n="45">claudensque textis cratibus laetum pecus</l>
               <l n="46">distenta siccet ubera</l>
               <l n="47">et horna dulci vina promens dolio</l>
               <l n="48">dapes inemptas adparet:</l>
               <l n="49">non me Lucrina iuverint conchylia</l>
               <l n="50">magisve rhombus aut scari,</l>
               <l n="51">siquos Eois intonata fluctibus</l>
               <l n="52">hiems ad hoc vertat mare,</l>
               <l n="53">non Afra avis descendat in ventrem meum,</l>
               <l n="54">non attagen Ionicus</l>
               <l n="55">iucundior quam lecta de pinguissimis</l>
               <l n="56">oliva ramis arborum</l>
               <l n="57">aut herba lapathi prata amantis et gravi</l>
               <l n="58">malvae salubres corpori</l>
               <l n="59">vel agna festis caesa Terminalibus</l>
               <l n="60">vel haedus ereptus lupo.</l>
               <l n="61">has inter epulas ut iuvat pastas ovis</l>
               <l n="62">videre properantis domum,</l>
               <l n="63">videre fessos vomerem inversum boves</l>
               <l n="64">collo trahentis languido</l>
               <l n="65">positosque vernas, ditis examen domus,</l>
               <l n="66">circum renidentis Laris.”</l>
               <l n="67">haec ubi locutus faenerator Alfius,</l>
               <l n="68">iam iam futurus rusticus,</l>
               <l n="69">omnem redegit idibus pecuniam,</l>
               <l n="70">quaerit kalendis ponere.</l>





            </div>

            <div type="textpart" n="3" subtype="poem">



               <l n="1">Parentis olim siquis inpia manu</l>
               <l n="2">senile guttur fregerit,</l>
               <l n="3">edit cicutis alium nocentius.</l>
               <l n="4">o dura messorum ilia.</l>
               <l n="5">quid hoc veneni saevit in praecordiis?</l>
               <l n="6">num viperinus his cruor</l>
               <l n="7">incoctus herbis me fefellit? an malas</l>
               <l n="8">Canidia tractavit dapes?</l>
               <l n="9">ut Argonautas praeter omnis candidum</l>
               <l n="10">Medea mirata est ducem,</l>
               <l n="11">ignota tauris inligaturum iuga</l>
               <l n="12">perunxit hoc Iasonem,</l>
               <l n="13">hoc delibutis ulta donis paelicem</l>
               <l n="14">serpente fugit alite.</l>
               <l n="15">nec tantus umquam Siderum insedit vapor</l>
               <l n="16">siticulosae Apuliae</l>
               <l n="17">nec munus umeris efficacis Herculis</l>
               <l n="18">inarsit aestuosius.</l>
               <l n="19">at siquid umquam tale concupiveris,</l>
               <l n="20">iocose Maecenas, precor,</l>
               <l n="21">manum puella savio opponat tuo,</l>
               <l n="22">extrema et in sponda cubet.</l>





            </div>

            <div type="textpart" n="4" subtype="poem">



               <l n="1">Lupis et agnis quanta Sortito obtigit,</l>
               <l n="2">tecum mihi discordia est,</l>
               <l n="3">Hibericis peruste funibus latus</l>
               <l n="4">et crura dura compede.</l>
               <l n="5">licet superbus ambules pecunia,</l>
               <l n="6">fortuna non mutat genus.</l>
               <l n="7">videsne, sacram metiente te viam</l>
               <l n="8">cum bis trium ulnarum toga,</l>
               <l n="9">ut ora vertat huc et huc euntium</l>
               <l n="10">liberrima indignatio?</l>
               <l n="11">“sectus flagellis hic triumviralibus</l>
               <l n="12">praeconis ad fastidium</l>
               <l n="13">arat Falerni mille fundi iugera</l>
               <l n="14">et Appiam mannis terit</l>
               <l n="15">sedilibusque magnus in primis eques</l>
               <l n="16">Othone contempto sedet.</l>
               <l n="17">quid attinet tot ora navium gravi</l>
               <l n="18">rostrata duci pondere</l>
               <l n="19">contra latrones atque servilem manum</l>
               <l n="20">hoc, hoc tribuno militum?”</l>





            </div>

            <div type="textpart" n="5" subtype="poem">



               <l n="1">“At o deorum quidquid in caelo regit</l>
               <l n="2">terras et humanum genus,</l>
               <l n="3">quid iste fert tumultus aut quid omnium</l>
               <l n="4">voltus in unum me truces?</l>
               <l n="5">per liberos te, si vocata partubus</l>
               <l n="6">Lucina veris adfuit,</l>
               <l n="7">per hoc inane purpurae decus precor,</l>
               <l n="8">per inprobaturum haec Iovem,</l>
               <l n="9">quid ut noverca me intueris aut uti</l>
               <l n="10">petita ferro belua?”</l>
               <l n="11">ut haec trementi questus ore constitit</l>
               <l n="12">insignibus raptis puer,</l>
               <l n="13">inpube corpus, quale posset inpia</l>
               <l n="14">mollire Thracum pectora:</l>
               <l n="15">Canidia, brevibus illigata viperis</l>
               <l n="16">crinis et incomptum caput,</l>
               <l n="17">iubet sepulcris caprificos erutas,</l>
               <l n="18">iubet cupressos funebris</l>
               <l n="19">et uncta turpis ova ranae Sanguine</l>
               <l n="20">plumamque nocturnae strigis</l>
               <l n="21">herbasque, quas Iolcos atque Hiberia</l>
               <l n="22">mittit venenorum ferax,</l>
               <l n="23">et ossa ab ore rapta ieiunae canis</l>
               <l n="24">flammis aduri Colchicis.</l>
               <l n="25">at expedita Sagana, per totam domum</l>
               <l n="26">spargens Avernalis aquas,</l>
               <l n="27">horret capillis ut marinus asperis</l>
               <l n="28">echinus aut Laurens aper.</l>
               <l n="29">abacta nulla Veia conscientia</l>
               <l n="30">ligonibus duris humum</l>
               <l n="31">exhauriebat, ingemens laboribus,</l>
               <l n="32">quo posset infossus puer</l>
               <l n="33">longo die bis terque mutatae dapis</l>
               <l n="34">inemori spectaculo,</l>
               <l n="35">cum promineret ore, quantum exstant aqua</l>
               <l n="36">suspensa mento corpora;</l>
               <l n="37">exsucta uti medulla et aridum iecur</l>
               <l n="38">amoris esset poculum,</l>
               <l n="39">interminato cum semel fixae cibo</l>
               <l n="40">intabuissent pupulae.</l>
               <l n="41">non defuisse masculae libidinis</l>
               <l n="42">Ariminensem Foliam</l>
               <l n="43">et otiosa credidit Neapolis</l>
               <l n="44">et omne vicinum oppidum,</l>
               <l n="45">quae sidera excantata voce Thessala</l>
               <l n="46">lunamque caelo deripit.</l>
               <l n="47">hic inresectum saeva dente livido</l>
               <l n="48">Canidia rodens pollicem</l>
               <l n="49">quid dixit aut quid tacuit? “o rebus meis</l>
               <l n="50">non infideles arbitrae,</l>
               <l n="51">Nox et Diana, quae silentium regis,</l>
               <l n="52">arcana cum fiunt sacra,</l>
               <l n="53">nunc, nunc adeste, nunc in hostilis domos</l>
               <l n="54">iram atque numen vertite.</l>
               <l n="55">formidulosis cum latent silvis ferae</l>
               <l n="56">dulci sopore languidae,</l>
               <l n="57">senem, quod omnes rideant, adulterum</l>
               <l n="58">latrent Suburanae canes</l>
               <l n="59">nardo perunctum, quale non perfectius</l>
               <l n="60">meae laborarint manus.</l>
               <l n="61">quid accidit? cur dira barbarae minus</l>
               <l n="62">venena Medeae valent,</l>
               <l n="63">quibus Superbam fugit ulta paelicem,</l>
               <l n="64">magni Creontis filiam,</l>
               <l n="65">cum palla, tabo munus imbutum, novam</l>
               <l n="66">incendio nuptam abstulit?</l>
               <l n="67">atqui nec herba nec latens in asperis</l>
               <l n="68">radix fefellit me locis.</l>
               <l n="69">indormit unctis omnium cubilibus</l>
               <l n="70">oblivione paelicum?</l>
               <l n="71">a, a, solutus ambulat veneficae</l>
               <l n="72">scientioris carmine.</l>
               <l n="73">non usitatis, Vare, potionibus,</l>
               <l n="74">o multa fleturum caput,</l>
               <l n="75">ad me recurres nec vocata mens tua</l>
               <l n="76">Marsis redibit vocibus.</l>
               <l n="77">maius parabo, maius infundam tibi</l>
               <l n="78">fastidienti poculum</l>
               <l n="79">priusque caelum Sidet inferius mari</l>
               <l n="80">tellure porrecta super</l>
               <l n="81">quam non amore sic meo flagres uti</l>
               <l n="82">bitumen atris ignibus.”</l>
               <l n="83">sub haec puer iam non, ut ante, mollibus</l>
               <l n="84">lenire verbis inpias,</l>
               <l n="85">sed dubius unde rumperet silentium,</l>
               <l n="86">misit Thyesteas preces:</l>
               <l n="87">“venena maga non fas nefasque, non valent</l>
               <l n="88">convertere humanam vicem.</l>
               <l n="89">diris agam vos: dira detestatio</l>
               <l n="90">nulla expiatur victima.</l>
               <l n="91">quin, ubi perire iussus exspiravero,</l>
               <l n="92">nocturnus occurram Furor</l>
               <l n="93">petamque voltus umbra curvis unguibus,</l>
               <l n="94">quae vis deorum est Manium,</l>
               <l n="95">et inquietis adsidens praecordiis</l>
               <l n="96">pavore somnos auferam.</l>
               <l n="97">vos turba vicatim hinc et hinc saxis petens</l>
               <l n="98">contundet obscaenas anus;</l>
               <l n="99">post insepulta membra different lupi</l>
               <l n="100">et Esquilinae alites</l>
               <l n="101">neque hoc parentes, heu mihi superstites,</l>
               <l n="102">effugerit spectaculum.”</l>





            </div>

            <div type="textpart" n="6" subtype="poem">



               <l n="1">Quid inmerentis hospites vexas, canis</l>
               <l n="2">ignavos adversum lupos?</l>
               <l n="3">quin huc inanis, si potes, vertis minas</l>
               <l n="4">et me remorsurum petis?</l>
               <l n="5">nam qualis aut Molossus aut fulvos Lacon,</l>
               <l n="6">amica vis pastoribus,</l>
               <l n="7">agam per altas aure sublata nivis</l>
               <l n="8">quaecumque praecedet fera;</l>
               <l n="9">tu, cum timenda voce complesti nemus,</l>
               <l n="10">proiectum odoraris cibum.</l>
               <l n="11">cave, cave, namque in malos asperrimus</l>
               <l n="12">parata tollo cornua,</l>
               <l n="13">qualis Lycambae spretus infido gener</l>
               <l n="14">aut acer hostis Bupalo.</l>
               <l n="15">an si quis atro dente me petiverit,</l>
               <l n="16">inultus ut flebo puer?</l>





            </div>

            <div type="textpart" n="7" subtype="poem">



               <l n="1">Quo, quo scelesti ruitis? aut cur dexteris</l>
               <l n="2">aptantur enses conditi?</l>
               <l n="3">parumne campis atque Neptuno super</l>
               <l n="4">fusum est Latini sanguinis,</l>
               <l n="5">non ut superbas invidae Karthaginis</l>
               <l n="6">Romanus arces ureret,</l>
               <l n="7">intactus aut Britannus ut descenderet</l>
               <l n="8">sacra catenatus via,</l>
               <l n="9">sed ut Secundum vota Parthorum sua</l>
               <l n="10">Vrbs haec periret dextera?</l>
               <l n="11">neque hic lupis mos nec fuit leonibus</l>
               <l n="12">umquam nisi in dispar feris.</l>
               <l n="13">furorne caecos an rapit vis acrior</l>
               <l n="14">an culpa? responsum date.</l>
               <l n="15">tacent et albus ora pallor inficit</l>
               <l n="16">mentesque perculsae Stupent.</l>
               <l n="17">sic est: acerba fata Romanos agunt</l>
               <l n="18">scelusque fraternae necis,</l>
               <l n="19">ut inmerentis fluxit in terram Remi</l>
               <l n="20">sacer nepotibus cruor.</l>





            </div>

            <div type="textpart" n="8" subtype="poem">



               <l n="1">Rogare longo putidam te saeculo,</l>
               <l n="2">viris quid enervet meas,</l>
               <l n="3">cum sit tibi dens ater et rugis vetus</l>
               <l n="4">frontem senectus exaret</l>
               <l n="5">hietque turpis inter aridas natis</l>
               <l n="6">podex velut crudae bovis.</l>
               <l n="7">sed incitat me pectus et mammae putres</l>
               <l n="8">equina quales ubera</l>
               <l n="9">venterque mollis et femur tumentibus</l>
               <l n="10">exile suris additum.</l>
               <l n="11">esto beata, funus atque imagines</l>
               <l n="12">ducant triumphales tuom</l>
               <l n="13">nec sit marita, quae rotundioribus</l>
               <l n="14">onusta bacis ambulet.</l>
               <l n="15">quid? quod libelli Stoici inter Sericos</l>
               <l n="16">iacere pulvillos amant,</l>
               <l n="17">inlitterati num minus nervi rigent</l>
               <l n="18">minusve languet fascinum?</l>
               <l n="19">quod ut superbo <corr>provoces</corr> ab inguine,</l>
               <l n="20">ore adlaborandum est tibi.</l>





            </div>

            <div type="textpart" n="9" subtype="poem">



               <l n="1">Quando repositum Caecubum ad festas dapes</l>
               <l n="2">victore laetus Caesare</l>
               <l n="3">tecum sub alta---sic Iovi gratum---domo,</l>
               <l n="4">beate Maecenas, bibam</l>
               <l n="5">sonante mixtum tibiis carmen lyra,</l>
               <l n="6">hac Dorium, illis barbarum?</l>
               <l n="7">ut nuper, actus cum freto Neptunius</l>
               <l n="8">dux fugit ustis navibus</l>
               <l n="9">minatus Vrbi vincla, quae detraxerat</l>
               <l n="10">servis amicus perfidis.</l>
               <l n="11">Romanus eheu---posteri negabitis---</l>
               <l n="12">emancipatus feminae</l>
               <l n="13">fert vallum et arma miles et spadonibus</l>
               <l n="14">servire rugosis potest</l>
               <l n="15">interque signa turpe militaria</l>
               <l n="16">sol adspicit conopium.</l>
               <l n="17">ad hunc frementis verterunt bis mille equos</l>
               <l n="18">Galli canentes Caesarem</l>
               <l n="19">hostiliumque navium portu latent</l>
               <l n="20">puppes sinistrorsum citae.</l>
               <l n="21">io Triumphe, tu moraris aureos</l>
               <l n="22">currus et intactas boves?</l>
               <l n="23">io Triumphe, nec Iugurthino parem</l>
               <l n="24">bello reportasti ducem</l>
               <l n="25">neque Africanum, cui super Karthaginem</l>
               <l n="26">virtus Sepulcrum condidit.</l>
               <l n="27">terra marique victus hostis Punico</l>
               <l n="28">lugubre mutavit sagum.</l>
               <l n="29">aut ille centum nobilem Cretam urbibus</l>
               <l n="30">ventis iturus non suis</l>
               <l n="31">exercitatas aut petit Syrtis noto</l>
               <l n="32">aut fertur incerto mari.</l>
               <l n="33">capaciores adfer huc, puer, Scyphos</l>
               <l n="34">et Chia vina aut Lesbia</l>
               <l n="35">vel quod fluentem nauseam coerceat</l>
               <l n="36">metire nobis Caecubum.</l>
               <l n="37">curam metumque Caesaris rerum iuvat</l>
               <l n="38">dulci Lyaeo solvere.</l>





            </div>

            <div type="textpart" n="10" subtype="poem">



               <l n="1">Mala soluta navis exit alite</l>
               <l n="2">ferens olentem Mevium.</l>
               <l n="3">ut horridis utrumque verberes latus,</l>
               <l n="4">Auster, memento fluctibus;</l>
               <l n="5">niger rudentis Eurus inverso mari</l>
               <l n="6">fractosque remos differat;</l>
               <l n="7">insurgat Aquilo, quantus altis montibus</l>
               <l n="8">frangit trementis ilics;</l>
               <l n="9">nec sidus atra nocte amicum adpareat,</l>
               <l n="10">qua tristis Orion cadit;</l>
               <l n="11">quietiore nec feratur aequore</l>
               <l n="12">quam Graia victorum manus,</l>
               <l n="13">cum Pallas usto vertit iram ab Ilio</l>
               <l n="14">in inpiam Aiacis ratem.</l>
               <l n="15">o quantus instat navitis sudor tuis</l>
               <l n="16">tibique pallor luteus</l>
               <l n="17">et illa non virilis heiulatio</l>
               <l n="18">preces et aversum ad Iovem,</l>
               <l n="19">Ionius udo cum remugiens sinus</l>
               <l n="20">Noto carinam ruperit</l>
               <l n="21">opima quodsi praeda curvo litore</l>
               <l n="22">porrecta mergos iuverit,</l>
               <l n="23">libidinosus immolabitur caper</l>
               <l n="24">et agna Tempestatibus.</l>





            </div>

            <div type="textpart" n="11" subtype="poem">



               <l n="1">Petti, nihil me sicut antea iuvat</l>
               <l n="2">scribere versiculos amore percussum gravi,</l>
               <l n="3">amore, qui me praeter omnis expetit</l>
               <l n="4">mollibus in pueris aut in puellis urere.</l>
               <l n="5">hic tertius December, ex quo destiti</l>
               <l n="6">Inachia furere, silvis honorem decutit.</l>
               <l n="7">heu me, per Vrbem (nam pudet tanti mali)</l>
               <l n="8">fabula quanta fui, conviviorum et paenitet,</l>
               <l n="9">in quis amantem languor et silentium</l>
               <l n="10">arguit et latere petitus imo spiritus.</l>
               <l n="11">“contrane lucrum nil valere candidum</l>
               <l n="12">pauperis ingenium” querebar adplorans tibi,</l>
               <l n="13">simul calentis inverecundus deus</l>
               <l n="14">fervidiore mero arcana promorat loco.</l>
               <l n="15">“quodsi meis inaestuet praecordiis</l>
               <l n="16">libera bilis, ut haec ingrata ventis dividat</l>
               <l n="17">fomenta volnus nil malum levantia,</l>
               <l n="18">desinet inparibus certare submotus pudor.”</l>
               <l n="19">ubi haec severus te palam laudaveram,</l>
               <l n="20">iussus abire domum ferebar incerto pede</l>
               <l n="21">ad non amicos heu mihi postis et heu</l>
               <l n="22">limina dura, quibus lumbos et infregi latus.</l>
               <l n="23">nunc gloriantis quamlibet mulierculam</l>
               <l n="24">vincere mollitia amor Lycisci me tenet;</l>
               <l n="25">unde expedire non amicorum queant</l>
               <l n="26">libera consilia nec contumeliae graves,</l>
               <l n="27">sed alius ardor aut puellae candidae</l>
               <l n="28">aut teretis pueri longam renodantis comam.</l>





            </div>

            <div type="textpart" n="12" subtype="poem">



               <l n="1">Quid tibi vis, mulier nigris dignissima barris?</l>
               <l n="2">munera quid mihi quidve tabellas</l>
               <l n="3">mittis nec firmo iuveni neque naris obesae?</l>
               <l n="4">namque sagacius unus odoror,</l>
               <l n="5">polypus an gravis hirsutis cubet hircus in alis</l>
               <l n="6">quam canis acer ubi lateat sus.</l>
               <l n="7">qui sudor vietis et quam malus undique membris</l>
               <l n="8">crescit odor, cum pene Soluto</l>
               <l n="9">indomitam properat rabiem sedare, neque illi</l>
               <l n="10">iam manet umida creta colorque</l>
               <l n="11">stercore fucatus crocodili iamque Subando</l>
               <l n="12">tenta cubilia tectaque rumpit.</l>
               <l n="13">vel mea cum saevis agitat fastidia verbis:</l>
               <l n="14">“Inachia langues minus ac me;</l>
               <l n="15">Inachiam ter nocte potes, mihi Semper ad unum</l>
               <l n="16">mollis opus. pereat male quae te</l>
               <l n="17">Lesbia quaerenti taurum monstravit inertem.</l>
               <l n="18">cum mihi Cous adesset Amyntas,</l>
               <l n="19">cuius in indomito constantior inguine nervos</l>
               <l n="20">quam nova collibus arbor inhaeret.</l>
               <l n="21">muricibus Tyriis iteratae vellera lanae</l>
               <l n="22">cui properabantur? tibi nempe,</l>
               <l n="23">ne foret aequalis inter conviva, magis quem</l>
               <l n="24">diligeret mulier sua quam te.</l>
               <l n="25">o ego non felix, quam tu fugis, ut pavet acris</l>
               <l n="26">agna lupos capreaeque leones!”</l>





            </div>

            <div type="textpart" n="13" subtype="poem">



               <l n="1">Horrida tempestas caelum contraxit et imbres</l>
               <l n="2">nivesque deducunt Iovem; nunc mare, nunc siluae</l>
               <l n="3">Threicio Aquilone sonant. rapiamus, amici,</l>
               <l n="4">Occasionem de die dumque virent genua</l>
               <l n="5">et decet, obducta solvatur fronte senectus.</l>
               <l n="6">tu vina Torquato move consule pressa meo.</l>
               <l n="7">cetera mitte loqui: deus haec fortasse benigna</l>
               <l n="8">reducet in sedem vice. nunc et Achaemenio</l>
               <l n="9">perfundi nardo iuvat et fide Cyllenea</l>
               <l n="10">levare diris pectora Sollicitudinibus,</l>
               <l n="11">nobilis ut grandi cecinit Centaurus alumno:</l>
               <l n="12">“invicte, mortalis dea nate puer Thetide,</l>
               <l n="13">te manet Assaraci tellus, quam frigida parvi</l>
               <l n="14">findunt Scamandri flumina lubricus et Simois,</l>
               <l n="15">unde tibi reditum certo Subtemine Parcae</l>
               <l n="16">rupere, nec mater domum caerula te revehet.</l>
               <l n="17">illic omne malum vino cantuque levato,</l>
               <l n="18">deformis aegrimoniae dulcibus adloquiis.”</l>





            </div>

            <div type="textpart" n="14" subtype="poem">



               <l n="1">Mollis inertia cur tantam diffuderit imis</l>
               <l n="2">oblivionem sensibus,</l>
               <l n="3">pocula Lethaeos ut si ducentia somnos</l>
               <l n="4">arente fauce traxerim,</l>
               <l n="5">candide Maecenas, occidis Saepe rogando:</l>
               <l n="6">deus, deus nam me vetat</l>
               <l n="7">inceptos, olim promissum carmen, iambos</l>
               <l n="8">ad umbilicum adducere.</l>
               <l n="9">non aliter Samio dicunt arsisse Bathyllo</l>
               <l n="10">Anacreonta Teium,</l>
               <l n="11">qui persaepe cava testudine flevit amorem</l>
               <l n="12">non elaboratum ad pedem.</l>
               <l n="13">ureris ipse miser: quodsi non pulcrior ignis</l>
               <l n="14">accendit obsessam Ilion,</l>
               <l n="15">gaude sorte tua; me libertina, nec uno</l>
               <l n="16">contenta, Phryne macerat.</l>





            </div>

            <div type="textpart" n="15" subtype="poem">



               <l n="1">Nox erat et caelo fulgebat Luna sereno</l>
               <l n="2">inter minora sidera,</l>
               <l n="3">cum tu, magnorum numen laesura deorum,</l>
               <l n="4">in verba iurabas mea,</l>
               <l n="5">artius atque hedera procera adstringitur ilex</l>
               <l n="6">lentis adhaerens bracchiis;</l>
               <l n="7">dum pecori lupus et nautis infestus Orion</l>
               <l n="8">turbaret hibernum mare</l>
               <l n="9">intonsosque agitaret Apollinis aura capillos,</l>
               <l n="10">fore hunc amorem mutuom,</l>
               <l n="11">o dolitura mea multum virtute Neaera:</l>
               <l n="12">nam siquid in Flacco viri est,</l>
               <l n="13">non feret adsiduas potiori te dare noctes</l>
               <l n="14">et quaeret iratus parem</l>
               <l n="15">nec semel offensi cedet constantia formae,</l>
               <l n="16">si certus intrarit dolor.</l>
               <l n="17">et tu, quicumque es felicior atque meo nunc</l>
               <l n="18">superbus incedis malo,</l>
               <l n="19">sis pecore et multa dives tellure licebit</l>
               <l n="20">tibique Pactolus fluat</l>
               <l n="21">nec te Pythagorae fallant arcana renati</l>
               <l n="22">formaque vincas Nirea,</l>
               <l n="23">heu heu, translatos alio maerebis amores,</l>
               <l n="24">ast ego vicissim risero.</l>





            </div>

            <div type="textpart" n="16" subtype="poem">



               <l n="1">Altera iam teritur bellis civilibus aetas,</l>
               <l n="2">suis et ipsa Roma viribus ruit.</l>
               <l n="3">quam neque finitimi valuerunt perdere Marsi</l>
               <l n="4">minacis aut Etrusca Porsenae manus,</l>
               <l n="5">aemula nec virtus Capuae nec Spartacus acer</l>
               <l n="6">novisque rebus infidelis Allobrox</l>
               <l n="7">nec fera caerulea domuit Germania pube</l>
               <l n="8">parentibusque abominatus Hannibal:</l>
               <l n="9">inpia perdemus devoti sanguinis aetas</l>
               <l n="10">ferisque rursus occupabitur solum:</l>
               <l n="11">barbarus heu cineres insistet victor et Vrbem</l>
               <l n="12">eques sonante verberabit ungula,</l>
               <l n="13">quaeque carent ventis et solibus ossa Quirini,</l>
               <l n="14">(nefas videre) dissipabit insolens.</l>
               <l n="15">forte quid expediat communiter aut melior pars,</l>
               <l n="16">malis carere quaeritis laboribus;</l>
               <l n="17">nulla sit hac potior sententia: Phocaeorum</l>
               <l n="18">velut profugit exsecrata civitas</l>
               <l n="19">agros atque lares patrios habitandaque fana</l>
               <l n="20">apris reliquit et rapacibus lupis,</l>
               <l n="21">ire, pedes quocumque ferent, quocumque per undas</l>
               <l n="22">Notus vocabit aut protervos Africus.</l>
               <l n="23">sic placet? an melius quis habet suadere? Secunda</l>
               <l n="24">ratem occupare quid moramur alite?</l>
               <l n="25">sed iuremus in haec: “simul imis saxa renarint</l>
               <l n="26">vadis levata, ne redire sit nefas;</l>
               <l n="27">neu conversa domum pigeat dare lintea, quando</l>
               <l n="28">Padus Matina laverit cacumina,</l>
               <l n="29">in mare seu celsus procurrerit Appenninus</l>
               <l n="30">novaque monstra iunxerit libidine</l>
               <l n="31">mirus amor, iuvet ut tigris subsidere cervis,</l>
               <l n="32">adulteretur et columba miluo,</l>
               <l n="33">credula nec ravos timeant armenta leones</l>
               <l n="34">ametque salsa levis hircus aequora.”</l>
               <l n="35">haec et quae poterunt reditus abscindere dulcis</l>
               <l n="36">eamus omnis exsecrata civitas</l>
               <l n="37">aut pars indocili melior grege; mollis et exspes</l>
               <l n="38">inominata perpremat cubilia.</l>
               <l n="39">vos, quibus est virtus, muliebrem tollite luctum,</l>
               <l n="40">Etrusca praeter et volate litora.</l>
               <l n="41">nos manet Oceanus circum vagus: arva beata</l>
               <l n="42">petamus, arva divites et insulas,</l>
               <l n="43">reddit ubi cererem tellus inarata quotannis</l>
               <l n="44">et inputata floret usque vinea,</l>
               <l n="45">germinat et numquam fallentis termes olivae</l>
               <l n="46">suamque pulla ficus ornat arborem,</l>
               <l n="47">mella cava manant ex ilice, montibus altis</l>
               <l n="48">levis crepante lympha desilit pede.</l>
               <l n="49">illic iniussae veniunt ad mulctra capellae</l>
               <l n="50">refertque tenta grex amicus ubera</l>
               <l n="51">nec vespertinus circumgemit ursus ovile</l>
               <l n="52">nec intumescit alta viperis humus;</l>
               <l n="53">pluraque felices mirabimur, ut neque largis</l>
               <l n="54">aquosus Eurus arva radat imbribus,</l>
               <l n="55">pinguia nec siccis urantur semina glaebis,</l>
               <l n="56">utrumque rege temperante caelitum.</l>
               <l n="57">non huc Argoo contendit remige pinus</l>
               <l n="58">neque inpudica Colchis intulit pedem,</l>
               <l n="59">non huc Sidonii torserunt cornua nautae,</l>
               <l n="60">laboriosa nec cohors Vlixei.</l>
               <l n="61">nulla nocent pecori contagia, nullius astri</l>
               <l n="62">gregem aestuosa torret impotentia.</l>
               <l n="63">Iuppiter illa piae secrevit litora genti,</l>
               <l n="64">ut inquinavit aere tempus aureum,</l>
               <l n="65">aere, dehinc ferro duravit saecula, quorum</l>
               <l n="66">piis secunda vate me datur fuga.</l>





            </div>

            <div type="textpart" n="17" subtype="poem">



               <l n="1">“Iam iam efficaci do manus scientiae,</l>
               <l n="2">supplex et oro regna per Proserpinae,</l>
               <l n="3">per et Dianae non movenda numina,</l>
               <l n="4">per atque libros carminum valentium</l>
               <l n="5">refixa caelo devocare sidera,</l>
               <l n="6">Canidia: parce vocibus tandem sacris</l>
               <l n="7">citumque retro solve, solve turbinem.</l>
               <l n="8">movit nepotem Telephus Nereium,</l>
               <l n="9">in quem superbus ordinarat agmina</l>
               <l n="10">Mysorum et in quem tela acuta torserat.</l>
               <l n="11">unxere matres Iliae additum feris</l>
               <l n="12">alitibus atque canibus homicidam Hectorem,</l>
               <l n="13">postquam relictis moenibus rex procidit</l>
               <l n="14">heu pervicacis ad pedes Achillei.</l>
               <l n="15">saetosa duris exuere pellibus</l>
               <l n="16">laboriosi remiges Vlixei</l>
               <l n="17">volente Circa membra; tunc mens et sonus</l>
               <l n="18">relapsus atque notus in voltus honor.</l>
               <l n="19">dedi satis superque poenarum tibi,</l>
               <l n="20">amata nautis multum et institoribus.</l>
               <l n="21">fugit iuventas et verecundus color</l>
               <l n="22">reliquit ossa pelle amicta lurida,</l>
               <l n="23">tuis capillus albus est odoribus,</l>
               <l n="24">nullum a labore me reclinat otium;</l>
               <l n="25">urget diem nox et dies noctem neque est</l>
               <l n="26">levare tenta spiritu praecordia.</l>
               <l n="27">ergo negatum vincor ut credam miser,</l>
               <l n="28">Sabella pectus increpare carmina</l>
               <l n="29">caputque Marsa dissilire nenia.</l>
               <l n="30">quid amplius vis? o mare et terra, ardeo,</l>
               <l n="31">quantum neque atro delibutus Hercules</l>
               <l n="32">Nessi cruore nec Sicana fervida</l>
               <l n="33">virens in Aetna flamma; tu, donec cinis</l>
               <l n="34">iniuriosis aridus ventis ferar,</l>
               <l n="35">cales venenis officina Colchicis.</l>
               <l n="36">quae finis aut quod me manet stipendium?</l>
               <l n="37">effare; iussas cum fide poenas luam,</l>
               <l n="38">paratus expiare, seu poposceris</l>
               <l n="39">centum iuvencos sive mendaci lyra</l>
               <l n="40">voles sonare: “tu pudica, tu proba</l>
               <l n="41">perambulabis astra sidus aureum.”</l>
               <l n="42">infamis Helenae Castor offensus vice</l>
               <l n="43">fraterque magni Castoris, victi prece,</l>
               <l n="44">adempta vati reddidere lumina:</l>
               <l n="45">et tu, potes nam, solve me dementia,</l>
               <l n="46">o nec paternis obsoleta sordibus</l>
               <l n="47">neque in sepulcris pauperum prudens anus</l>
               <l n="48">novendialis dissipare pulveres.</l>
               <l n="49">tibi hospitale pectus et purae manus</l>
               <l n="50">tuosque venter Pactumeius et tuo</l>
               <l n="51">cruore rubros obstetrix pannos lavit,</l>
               <l n="52">utcumque fortis exsilis puerpera.”</l>
               <l n="53">“quid obseratis auribus fundis preces?</l>
               <l n="54">non saxa nudis surdiora navitis</l>
               <l n="55">Neptunus alto tundit hibernus salo.</l>
               <l n="56">inultus ut tu riseris Cotytia</l>
               <l n="57">volgata, sacrum liberi Cupidinis,</l>
               <l n="58">et Esquilini pontifex venefici</l>
               <l n="59">inpune ut Vrbem nomine inpleris meo?</l>
               <l n="60">quid proderat ditasse Paelignas anus</l>
               <l n="61">velociusve miscuisse toxicum?</l>
               <l n="62">sed tardiora fata te votis manent:</l>
               <l n="63">ingrata misero vita ducenda est in hoc,</l>
               <l n="64">novis ut usque suppetas laboribus.</l>
               <l n="65">optat quietem Pelopis infidi pater,</l>
               <l n="66">egens benignae Tantalus semper dapis,</l>
               <l n="67">optat Prometheus obligatus aliti,</l>
               <l n="68">optat supremo collocare Sisyphus</l>
               <l n="69">in monte saxum; sed vetant leges Iovis.</l>
               <l n="70">voles modo altis desilire turribus,</l>
               <l n="71">frustraque vincla gutturi innectes tuo</l>
               <l n="72">modo ense pectus Norico recludere</l>
               <l n="73">fastidiosa tristis aegrimonia.</l>
               <l n="74">vectabor umeris tunc ego inimicis eques</l>
               <l n="75">meaeque terra cedet insolentiae.</l>
               <l n="76">an quae movere cereas imagines,</l>
               <l n="77">ut ipse nosti curiosus, et polo</l>
               <l n="78">deripere lunam vocibus possim meis,</l>
               <l n="79">possim crematos excitare mortuos</l>
               <l n="80">desiderique temperare pocula,</l>
               <l n="81">plorem artis in te nil agentis exitus?”</l>
            </div>
         </div>
      </body>
   </text>
</TEI>
