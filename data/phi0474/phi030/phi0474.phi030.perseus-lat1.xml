<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
	<teiHeader type="text">
		<fileDesc>
			<titleStmt>
				<title>In Defense of Caius Rabirius Postumus </title>
				<title>Pro P. Quinctio, Pro Q. Roscio comoedo, Pro A. Caecina, De lege agraria
					contra Rullum, Pro C. Rabiro perduellionis reo, Pro L. Flacco, In L. Pisonem,
					Pro C. Rabiro Postumo</title>
				<title type="sub">Machine readable text</title>
				<author n="Cic.">M. Tullius Cicero</author>
				<editor role="editor" n="OCT">Albert Clark</editor>
				<sponsor>Perseus Project, Tufts University</sponsor>
				<principal>Gregory Crane</principal>
				<respStmt>
					<resp>Prepared under the supervision of</resp>
					<name>Lisa Cerrato</name>
					<name>William Merrill</name>
					<name>Elli Mylonas</name>
					<name>David Smith</name>
				</respStmt>
				<funder n="org:NEH">National Endowment For The Humanities (NEH)</funder>

			</titleStmt>
			<publicationStmt>
				<publisher>Trustees of Tufts University</publisher>
				<pubPlace>Medford, MA</pubPlace>
				<authority>Perseus Project</authority>
			</publicationStmt>

			<sourceDesc>
				<biblStruct>
					<monogr>
						<author>M. Tullius Cicero</author>
						<title>M. Tulli Ciceronis Orationes: Recognovit brevique adnotatione critica
							instruxit Albertus Curtis Clark</title>
						<editor role="editor">Albert Clark</editor>
						<imprint>
							<pubPlace>Oxonii</pubPlace>
							<publisher>e Typographeo Clarendoniano</publisher>
							<date>1909</date>
						</imprint>
					</monogr>
					<series>
						<title>Scriptorum Classicorum Bibliotheca Oxoniensis</title>
					</series>
				</biblStruct>
			</sourceDesc>
		</fileDesc>

		<encodingDesc>
			<refsDecl>
				<refState delim=" " unit="text"/>
				<refState unit="section"/>
			</refsDecl>
			<refsDecl>
				<refState delim=" " unit="text"/>
				<refState delim="." n="chunk" unit="chapter"/>
				<refState unit="section"/>
			</refsDecl>
			<refsDecl n="text=Agr.">
				<refState delim=" " unit="text"/>
				<refState delim="." unit="speech"/>
				<refState unit="section"/>
			</refsDecl>
			<refsDecl n="text=Agr.">
				<refState delim=" " unit="text"/>
				<refState delim="." unit="speech"/>
				<refState delim="." n="chunk" unit="chapter"/>
				<refState unit="section"/>
			</refsDecl>
		</encodingDesc>

		<profileDesc>
			<langUsage>
				<language ident="la">Latin</language>
				<language ident="greek">Greek</language>
			</langUsage>
		</profileDesc>

		<revisionDesc>
			<!--
<change><date>3/26/97</date>
<respStmt><name>DAS</name><resp>ed.</resp></respStmt>
<item>
$Log: cic.oct4_lat.xml,v $
Revision 1.5  2013-09-13 11:21:41  balmas01
reverting texts back to pre_cts_reorg tagged version

Revision 1.3  2011-07-19 22:30:38  gcrane
removed the earlier persName/placeName tags

Revision 1.2  2011-07-09 20:25:36  gcrane
fixed problems with capitalization

Revision 1.1  2011-01-15 23:14:25  gcrane
base SDL file

Revision 1.1  2009/10/09 19:49:15  rsingh04
more reorganizing of texts module by collection

Revision 1.2  2005/08/01 15:59:20  packel
removed stray item tags

Revision 1.1  2005/07/25 14:31:17  packel
Converted to XML

Revision 1.15  2005/04/08 17:56:08  mimno
added default chunks

Revision 1.14  2003/07/01 22:14:58  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.13  2002/12/02 18:41:45  amahoney
correct spelling of Quirites, improperly 'regularized'

Revision 1.12  2000/03/13 17:37:07  amahoney
don't put header for fragments next to header for speech:  gets into
short toc

Revision 1.11  2000/03/06 22:21:49  amahoney
add headers for groups of speeches, so they show up in the toc:  Catilines,
Verrines, Philippics, and Agrarian Law

Revision 1.10  2000/03/04 20:34:11  dasmith
Added separate funder entity to TEI header.

Revision 1.9  1999/10/14 21:36:02  dasmith
Added explanatory subtitles to titleStmt

Revision 1.8  1999/08/12 17:17:19  dasmith
Fixed refsDecl

Revision 1.7  1999/08/04 18:12:10  textgod
Random changes over a period of months.

Revision 1.6  1997/10/17 14:07:07  textgod
Tagged Greek.

Revision 1.5  1997/08/18 14:54:35  textgod
???

Revision 1.4  1997/05/12 22:19:56  cjsu
making sure that the file passed the parcer

Revision 1.3  1997/05/12 22:04:50  cjsu
Added seven works... SGML varified

Revision 1.2  1997/04/03 20:58:14  textgod
Changed ADD tags to CORR.

Revision 1.1  1997/03/26 17:34:24  textgod
Added to repository. Passes TEI parse.

</item></change>
<change><date>July 2014</date>
    <respStmt><name>Stella Dee</name><resp>ed.</resp></respStmt>
    <item>split composite text and converted to unicode</item>
      </change>-->
			<change when="2014-08-01" who="Stella Dee">edited markup</change>
		</revisionDesc>
	</teiHeader>
	<text xml:lang="la">
		<body>
			<head>PRO C. RABIRIO POSTVMO ORATIO</head>

			<milestone n="1" unit="chapter"/>
			<milestone n="1" unit="section"/>
			<p><reg>si</reg> quis est, iudices, qui C. Rabirium, quod fortunas suas, fundatas
				praesertim atque optime constitutas opes, potestati regiae libidinique commiserit,
				reprehendendum putet, ascribat ad iudicium suum non modo meam sed huius etiam ipsius
				qui commisit sententiam; nec enim cuiquam eius consilium vehementius quam ipsi
				displicet. <reg>quamquam</reg> hoc plerumque facimus ut consilia eventis ponderemus
				et, cui bene quid processerit, multum illum providisse, cui secus, nihil sensisse
				dicamus. <reg>si</reg> exstitisset in rege fides, nihil sapientius Postumo, quia
				fefellit rex, nihil hoc amentius dicitur, ut iam nihil esse videatur nisi divinare
				sapientis. <reg>sed</reg> tamen, <milestone n="2" unit="section"/>si quis est,
				iudices, qui illam Postumi sive inanem spem sive inconsultam rationem sive, ut
				gravissimo verbo utar, temeritatem vituperandam putet, ego eius opinioni non
				repugno; illud tamen deprecor ut, cum ab ipsa fortuna crudelissime videat huius
				consilia esse multata, ne quid ad eas ruinas quibus hic oppressus est addendum
				acerbitatis putet. <reg>satis</reg> est homines imprudentia lapsos non erigere,
				urgere vero iacentis aut praecipitantis impellere certe est inhumanum, praesertim,
				iudices, cum sit hoc generi hominum prope natura datum ut, <add>si</add> qua in
				familia laus aliqua forte floruerit, hanc fere qui sint eius stirpis, quod sermone
				hominum ac memoria patrum virtutes celebrantur, cupidissime persequantur, si quidem
				non modo in gloria rei militaris Paulum Scipio ac <reg>maximus</reg> filii, sed
				etiam in devotione vitae et in ipso genere mortis imitatus est P. Decium filius.
					<reg>sint</reg> igitur similia, iudices, parva magnis. <milestone n="2"
					unit="chapter"/><milestone n="3" unit="section"/><reg>fuit</reg> enim pueris
				nobis huius pater, C. Curtius, princeps ordinis equestris, fortissimus et maximus
				publicanus, cuius in negotiis gerendis magnitudinem animi non tam homines
				probassent, nisi in eodem benignitas incredibilis fuisset, ut in augenda re non
				avaritiae praedam, sed instrumentum bonitati quaerere videretur. <milestone n="4"
					unit="section"/><reg>hoc</reg> ille natus, quamquam patrem suum numquam viderat,
				tamen et natura ipsa duce, quae plurimum valet, et adsiduis domesticorum sermonibus
				in paternae disciplinae similitudinem deductus est. <reg>multa</reg> gessit, multa
				contraxit, magnas partis habuit publicorum; credidit populis; in pluribus provinciis
				eius versata res est; dedit se etiam regibus; huic ipsi Alexandrino grandem iam
				antea pecuniam credidit; nec interea locupletare amicos umquam suos destitit,
				mittere in negotium, dare partis, augere <add>re</add>, fide sustentare.
					<reg>quid</reg> multa? cum magnitudine animi, tum liberalitate vitam patris et
				consuetudinem expresserat. <reg>pulsus</reg> interea regno Ptolomaeus dolosis
				consiliis, ut dixit Sibylla, sensit Postumus, Romam venit. <reg>cui</reg> egenti et
				roganti hic infelix pecuniam credidit, nec tum primum; nam regnanti crediderat
				absens; nec temere se credere putabat, quod erat nemini dubium quin is in regnum
				restitueretur a senatu populoque Romano. <milestone n="5" unit="section"
					/><reg>in</reg> dando autem et credendo processit longius nec suam solum
				pecuniam credidit sed etiam amicorum, stulte; quis negat, aut quis iam audebit, quod
				male cecidit, bene consultum putare? sed est difficile, quod cum spe magna sis
				ingressus, id non exsequi usque ad extremum. <milestone n="3" unit="chapter"
					/><reg>supplex</reg> erat rex, multa rogabat, omnia pollicebatur, ut iam metuere
				Postumus cogeretur ne quod crediderat perderet, si credendi constituisset modum.
					<reg>nihil</reg> autem erat illo blandius, nihil hoc benignius, ut magis
				paeniteret coepisse quam liceret desistere. <milestone n="6" unit="section"/></p>
			<p><reg>hinc</reg> primum exoritur crimen illud; senatum corruptum esse dicunt. O di
				immortales! haec est illa exoptata iudiciorum severitas? corruptores nostri causam
				dicunt; nos qui corrupti sumus non dicimus? <reg>quid</reg> ergo?
					senatum<add>ne</add> defendam hoc loco, iudices? <reg>omni</reg> equidem loco
				debeo; ita de me est meritus ille ordo; sed nec id agitur hoc tempore nec cum
				Postumi causa res ista coniuncta est. <reg>quamquam</reg> ad sumptum itineris, ad
				illam magnificentiam apparatus comitatumque regium suppeditata pecunia a Postumo
				est, factaeque syngraphae sunt in Albano Cn. Pompei, cum ille Roma profectus esset,
				tamen non debuit is qui dabat, cur ille qui accipiebat tum sumeret, quaerere.
					<reg>non</reg> enim latroni, sed regi credidit, nec regi inimico populi Romani,
				sed ei cuius reditum consuli commendatum <add>a</add> senatu videbat, nec ei regi
				qui alienus ab hoc imperio esset, sed ei quicum foedus feriri in Capitolio viderat.
					<reg>quod</reg> si creditor est in culpa, <milestone n="7" unit="section"/>non
				is qui improbe credita pecunia usus <add>est</add>, damnetur is qui fabricatus
				gladium est et vendidit, non is qui illo gladio civem aliquem interemit.
					<reg>quam</reg> ob rem neque tu, C. Memmi, hoc facere debes ut senatum, cuius
				auctoritati te ab adulescentia dedidisti, in tanta infamia versari velis, neque ego
				id quod non agitur defendere. Postumi enim causa, quaecumque est, seiuncta a senatu
				est. <milestone n="8" unit="section"/><reg>quod</reg> si item a Gabinio seiunctam
				ostendero, certe quod dicas nihil habebis. <milestone n="4" unit="chapter"/></p>
			<p><reg>est</reg> enim haec causa '<quote>Qvo ea pecvnia pervenerit</quote>' quasi
				quaedam appendicula causae iudicatae atque damnatae. <reg>sunt</reg> lites
				aestimatae A. Gabinio, nec praedes dati nec ex bonis populo universae <add>lites
					solutae</add>. <reg>iubet</reg> lex Iulia persequi ab eis ad quos ea pecunia
				quam is ceperit qui damnatus sit pervenerit. <reg>si</reg> est hoc novum in lege
				Iulia, sicuti multa sunt severius scripta quam in antiquis legibus et sanctius,
				inducatur sane etiam consuetudo huius generis iudiciorum nova; <milestone n="9"
					unit="section"/>sin hoc totidem verbis translatum caput est quot fuit non modo
				in Cornelia sed etiam ante in lege Servilia, per deos immortalis! quid agimus,
				iudices, aut quem hunc morem novorum iudiciorum in rem publicam inducimus?
					<reg>erat</reg> enim haec consuetudo nota vobis quidem omnibus, sed, si usus
				magister est optimus, mihi debet esse notissima. <reg>accusavi</reg> de pecuniis
				repetundis, iudex sedi, praetor quaesivi, defendi plurimos; nulla pars quae aliquam
				facultatem discendi adferre posset a me afuit. <reg>ita</reg> contendo, neminem
				umquam '<quote>Qvo ea pecvnia pervenisset</quote>' causam dixisse qui in aestimandis
				litibus appellatus non esset. <reg>in</reg> litibus autem nemo appellabatur nisi ex
				testium dictis aut tabulis privatorum aut rationibus civitatum. <milestone n="10"
					unit="section"/><reg>itaque</reg> in inferendis litibus adesse solebant qui
				aliquid de se verebantur, et, cum erant appellati, si videbatur, statim contra
				dicere solebant; sin eius temporis recentem invidiam pertimuerant, respondebant
				postea. <reg>quod</reg> cum fecissent, permulti saepe vicerunt. <milestone n="5"
					unit="chapter"/><reg>hoc</reg> vero novum et ante hoc tempus omnino inauditum.
					<reg>in</reg> litibus Postumi nomen est nusquam. <reg>in</reg> litibus dico;
				modo vos idem in A. Gabinium iudices sedistis; num quis testis Postumum appellavit?
				testis autem? num accusator? num denique toto illo in iudicio Postumi nomen
				audistis? <milestone n="11" unit="section"/><reg>non</reg> igitur reus ex ea causa
				quae iudicata est redundat Postumus, sed est adreptus unus eques Romanus de pecuniis
				repetundis reus. <reg>quibus</reg> tabulis? <reg>quae</reg> in iudicio Gabiniano
				recitatae non sunt. <reg>quo</reg> teste? A quo tum appellatus nusquam est.
					<reg>qua</reg> aestimatione litium? <reg>in</reg> qua Postumi mentio facta nulla
				est. <reg>qua</reg> lege? <reg>qua</reg> non tenetur. </p>
			<p><reg>hic</reg> iam, iudices, vestri consili res est, vestrae sapientiae; quid deceat
				vos, non quantum liceat vobis, spectare debetis. <reg>si</reg> enim quid liceat
				quaeritis, potestis tollere e civitate quem voltis; tabella est quae dat potestatem;
				occultat eadem libidinem, cuius conscientiam nihil est quod quisquam timeat, si non
				pertimescat suam. <milestone n="12" unit="section"/>Vbi est igitur sapientia
				iudicis? <reg>in</reg> hoc, ut non solum quid possit, sed etiam quid debeat,
				ponderet nec quantum sibi permissum meminerit solum, sed etiam quatenus commissum
				sit. <reg>datur</reg> tibi tabella iudici. <reg>qua</reg> lege? Iulia de pecuniis
				repetundis. <reg>quo</reg> de reo? <reg>de</reg> equite Romano. <reg>at</reg> iste
				ordo lege ea non tenetur. '<reg>illo</reg>,' inquit, 'capite: <add>quo ea pecunia
					pervenerit.' <reg>nihil</reg> audisti</add> in Postumum, cum in Gabinium iudex
				esses, nihil Gabinio damnato, cum in eum litis aestimares. '<reg>at</reg> nunc
				audio.' <reg>reus</reg> igitur Postumus est ea lege qua non modo ipse sed totus
				etiam ordo solutus ac liber est. <milestone n="6" unit="chapter"/><milestone n="13"
					unit="section"/></p>
			<p><reg>hic</reg> ego nunc non vos prius implorabo, equites Romani, quorum ius iudicio
				temptatur, quam vos, senatores, quorum agitur fides in hunc ordinem; quae quidem cum
				saepe ante, tum in hac ipsa causa nuper est cognita. <reg>nam</reg> cum optimo et
				praestantissimo consule, Cn. Pompeio, de hac ipsa quaestione referente existerent
				non nullae, sed perpaucae tamen acerbae sententiae, quae quidem censerent ut
				tribuni, ut praefecti, ut scribae, ut comites omnes magistratuum lege hac
				tenerentur, vos, vos inquam, ipsi et senatus frequens restitit, et, quamquam tum
				propter multorum delicta etiam ad innocentium periculum tempus illud exarserat,
				tamen, cum odium nostri restingueretis, huic ordini ignem novum subici non sivistis.
					<milestone n="14" unit="section"/><reg>hoc</reg> animo igitur senatus.
					<reg>quid</reg>? vos, equites Romani, quid tandem estis acturi? Glaucia solebat,
				homo impurus, sed tamen acutus, populum monere ut, cum lex aliqua recitaretur,
				primum versum attenderet. <reg>si</reg> esset <q><quote><reg>dictator</reg>, consul
						praetor, magister equitum</quote>,</q> ne laboraret; sciret nihil ad se
				pertinere; sin esset <q><quote>Quicumqve post hanc legem</quote>,</q> videret ne qua
				nova quaestione adligaretur. <milestone n="15" unit="section"/><reg>nunc</reg> vos,
				equites Romani, videte. <reg>scitis</reg> me ortum e vobis omnia semper sensisse pro
				vobis. <reg>nihil</reg> horum sine magna cura et summa caritate vestri ordinis
				loquor. Alius alios homines et ordines, ego vos semper complexus sum.
					<reg>moneo</reg> et praedico, integra re causaque denuntio, omnis homines
				deosque testor: dum potestis, dum licet, providete ne duriorem vobis condicionem
				statuatis ordinique vestro quam ferre possitis. <reg>serpet</reg> hoc malum, mihi
				credite, longius quam putatis. <milestone n="7" unit="chapter"/><milestone n="16"
					unit="section"/><reg>potentissimo</reg> et nobilissimo tribuno pl., M. Druso,
				novam in equestrem ordinem quaestionem ferenti: '<quote><reg>si</reg> qvis ob rem
					ivdicandam pecvniam cepisset</quote>' aperte equites Romani restiterunt.
					<reg>quid</reg>? hoc licere volebant? <reg>minime</reg>; neque solum hoc genus
				pecuniae capiendae turpe sed etiam nefarium esse arbitrabantur. <reg>ac</reg> tamen
				ita disputabant, eos teneri legibus <add>eis</add> oportere qui suo iudicio essent
				illam condicionem vitae secuti. <reg>delectat</reg> amplissimus civitatis gradus,
				sella curulis, fasces, imperia, provinciae, sacerdotia, triumphi, denique imago ipsa
				ad posteritatis memoriam prodita; <milestone n="17" unit="section"/>esto simul etiam
				sollicitudo aliqua et legum et iudiciorum maior quidam metus. '<reg>nos</reg> ista
				numquam contempsimus'—ita enim disputabant—'sed hanc vitam quietam atque otiosam
				secuti sumus; quae quoniam honore caret, careat etiam molestia.' '<reg>tam</reg> es
				tu iudex <add>eques</add> quam ego senator.' '<reg>ita</reg> est, sed tu istud
				petisti, ego hoc cogor. <reg>qua</reg> re aut iudici mihi non esse liceat,
					<milestone n="18" unit="section"/>aut lege senatoria non teneri.' <reg>hoc</reg>
				vos, equites Romani, ius a patribus acceptum amittetis? <reg>moneo</reg> ne
				faciatis. <reg>rapientur</reg> homines in haec iudicia ex omni non modo invidia sed
				sermone malivolorum, nisi cavetis. <reg>si</reg> iam vobis nuntiaretur in senatu
				sententias dici ut his legibus teneremini, concurrendum ad curiam putaretis; si lex
				ferretur, convolaretis ad rostra. <reg>vos</reg> senatus liberos hac lege esse
				voluit, populus numquam adligavit, soluti huc convenistis; ne constricti discedatis
				cavete. <reg>nam</reg>, <milestone n="19" unit="section"/>si Postumo fraudi fuerit,
				qui nec tribunus nec praefectus nec ex Italia comes nec familiaris Gabini fuit,
				quonam se modo defendent posthac qui vestri ordinis cum magistratibus nostris
				fuerint his causis implicati? <milestone n="8" unit="chapter"/></p>
			<p>'<reg>tu</reg>,' inquit, 'Gabinium ut regem reduceret impulisti.' <reg>non</reg>
				patitur mea me iam fides de Gabinio gravius agere. <reg>quem</reg> enim ex tantis
				inimicitiis receptum in gratiam summo studio defenderim, hunc adflictum violare non
				debeo. Quocum me si ante Cn. Pompei auctoritas in gratiam non reduxisset, nunc iam
				ipsius fortuna reduceret. <milestone n="20" unit="section"/><reg>sed</reg> tamen,
				cum ita dicis, Postumi impulsu Gabinium profectum Alexandream, si defensioni Gabini
				fidem non habes, obliviscerisne etiam accusationis tuae? Gabinius se id fecisse
				dicebat rei publicae causa, quod classem Archelai timeret, quod mare refertum fore
				praedonum putaret; lege etiam id sibi licuisse dicebat. <reg>tu</reg> inimicus
				negas. <reg>ignosco</reg>, et eo magis quod est contra illud iudicatum.
					<reg>redeo</reg> igitur ad crimen et accusationem tuam. <milestone n="21"
					unit="section"/><reg>quid</reg> vociferabare? decem milia talentum Gabinio esse
				promissa. <reg>auctor</reg> videlicet perblandus reperiendus fuit qui hominem, ut tu
				vis, avarissimum exoraret, HS bis miliens et quadringentiens <add>ne</add> magno
				opere contemneret. Gabinius illud, quoquo consilio fecit, fecit certe suo;
				quaecumque mens illa fuit, Gabini fuit. Sive ille, ut ipse dicebat, gloriam, sive,
				ut tu vis, pecuniam quaesivit, sibi, <add>non Rabirio quaesivit; Rabirius enim</add>
				non Gabini comes vel sectator nec ad Gabini, cuius id negotium non erat, sed ad P.
				Lentuli, clarissimi viri, auctoritatem a senatu profectam et consilio certo et spe
				non dubia Roma contenderat. <milestone n="22" unit="section"/></p>
			<p><reg>at</reg> dioecetes fuit regius. <reg>et</reg> quidem in custodia etiam fuit
				regia et <add>vis</add> vitae eius adlata paene est; multa praeterea quae libido
				regis, quae necessitas coegit perferre, pertulit. <reg>quarum</reg> omnium rerum una
				reprehensio est quod regnum intrarit, quod potestati <add>se</add> regis commiserit.
					<reg>verum</reg> si quaerimus, stulte. <reg>quid</reg> enim stultius quam
				equitem Romanum ex hac urbe, huius, inquam, rei publicae civem, quae est una maxime
				et fuit semper libera, venire in eum locum ubi parendum alteri et serviendum sit?
					<milestone n="9" unit="chapter"/><milestone n="23" unit="section"
					/><reg>sed</reg> ego in hoc tamen Postumo non ignoscam, homini mediocriter
				docto, <add>in</add> quo videam sapientissimos homines esse lapsos? <reg>virum</reg>
				unum totius Graeciae facile doctissimum, Platonem, iniquitate Dionysi, Siciliae
				tyranni, cui se ille commiserat, in maximis periculis insidiisque esse versatum
				accepimus; Callisthenem, doctum hominem, comitem Magni Alexandri, ab Alexandro
				necatum; Demetrium, qui Phalereus vocitatus est, et ex re publica Atheniensi, quam
				optime gesserat, et ex doctrina nobilem et clarum, in eodem isto Aegyptio regno
				aspide ad corpus admota vita esse privatum. <milestone n="24" unit="section"
					/><reg>plane</reg> confiteor fieri nihil posse dementius quam scientem in eum
				locum venire ubi libertatem sis perditurus. <reg>sed</reg> huius ipsius facti
				stultitiam alia iam superior stultitia defendit, quae facit ut hoc stultissimum
				facinus, quod in regnum venerit, quod <add>se</add> regi commiserit, sapienter
				factum esse videatur, si quidem <add>non</add> tam semper stulti quam sero sapientis
				est, cum stultitia sua impeditus sit, quoquo modo possit se expedire. <milestone
					n="25" unit="section"/><reg>quam</reg> ob rem illud maneat et fixum sit quod
				neque moveri neque mutari potest; in quo aequi sperasse Postumum dicunt, peccasse
				iniqui, ipse etiam insanisse se confitetur, quod suam, quod amicorum pecuniam regi
				crediderit cum tanto fortunarum suarum periculo, hoc quidem semel suscepto atque
				contracto perpetienda <add>illa</add> fuerunt ut se aliquando ac suos vindicaret.
					<reg>itaque</reg> obicias licet quam voles saepe palliatum fuisse, aliqua
				habuisse non Romani hominis insignia, quotiens eorum quippiam dices, totiens unum
				dices atque <add>idem</add> illud, temere hunc pecuniam regi credidisse, suas
				fortunas atque famam libidini regiae commisisse. <milestone n="26" unit="section"
					/><reg>fecerat</reg> temere, fateor; mutari factum iam nullo modo poterat; aut
				pallium sumendum Alexandreae ut ei Romae togato esse liceret, aut omnes fortunae
				abiciendae, si togam retinuisset. <milestone n="10" unit="chapter"
					/><reg>deliciarum</reg> causa et voluptatis non modo <add>notos</add> civis
				Romanos, sed et nobilis adulescentis et quosdam etiam senatores summo loco natos non
				in hortis aut suburbanis suis, sed Neapoli, <milestone n="27" unit="section"/>in
				celeberrimo oppido, in tunica pulla saepe <add>vidi, ibidem multi</add> viderunt
				chlamydatum illum L. Sullam imperatorem. L. vero Scipionis, qui bellum in Asia
				gessit Antiochumque devicit, non solum cum chlamyde sed etiam cum crepidis in
				Capitolio statuam videtis; quorum impunitas fuit non modo a iudicio sed etiam a
				sermone. <reg>facilius</reg> certe P. Rutilium Rufum necessitatis excusatio
				defendet; qui cum a Mithridate Mytilenis oppressus esset, crudelitatem regis in
				togatos vestitus mutatione vitavit. <reg>ergo</reg> ille P. Rutilius qui documentum
				fuit hominibus nostris virtutis, antiquitatis, prudentiae, consularis homo soccos
				habuit et pallium; nec vero id homini quisquam sed tempori adsignandum putavit;
				Postumo crimen vestitus adferet is in quo spes fuit posse sese aliquando ad fortunas
				suas pervenire? <reg>nam</reg> ut ventum est Alexandream, <milestone n="28"
					unit="section"/>iudices, haec una ratio a rege proposita Postumo est servandae
				pecuniae, si curationem et quasi dispensationem regiam suscepisset. <reg>id</reg>
				autem facere non poterat, nisi dioecetes—hoc enim nomine utitur qui ea regit—esset
				constitutus. <reg>odiosum</reg> negotium Postumo videbatur, sed erat nulla omnino
				recusatio; molestum etiam nomen ipsum, sed res habebat nomen hoc apud illos, non hic
				imposuerat. <reg>oderat</reg> vestitum etiam illum, sed sine eo nec nomen illud
				poterat nec munus tueri. <reg>ergo</reg> 'aderat vis' ut ait poeta ille noster, </p>
			<p>'quae summas frangit infirmatque opes.' <milestone n="29" unit="section"/></p>
			<p>'<reg>moreretur</reg>,' inquies; nam id sequitur. <reg>fecisset</reg> certe, si sine
				maximo dedecore tam impeditis suis rebus potuisset emori. <milestone n="11"
					unit="chapter"/><reg>noli</reg> igitur fortunam convertere in culpam neque regis
				iniuriam huius crimen putare nec consilium ex necessitate nec voluntatem ex vi
				interpretari, nisi forte eos etiam qui in hostis aut in praedones inciderint, si
				aliter quippiam coacti faciant <add>ac</add> liberi, vituperandos putes.
					<reg>nemo</reg> nostrum ignorat, etiam si experti non sumus, consuetudinem
				regiam. <reg>regum</reg> autem sunt haec imperia: 'animadverte ac dicto pare' et
				'praeter rogitatum si plus' et illae minae: </p>
			<p>'si te secundo lumine hic offendero, </p>
			<p>moriere'; quae non ut delectemur solum legere et spectare debemus, sed ut cavere
				etiam <add>et</add> effugere discamus. <milestone n="30" unit="section"/></p>
			<p><reg>at</reg> ex hoc ipso crimen exoritur. <reg>ait</reg> enim, Gabinio pecuniam
				Postumus <add>cum</add> cogeret, decumas imperatarum pecuniarum sibi coegisse.
					<reg>non</reg> intellego hoc quale sit, utrum accessionem decumae, ut nostri
				facere coactores solent <add>in</add> centesima, an decessionem de summa fecerit.
					<reg>si</reg> accessionem, undecim milia talentum ad Gabinium pervenerunt.
					<reg>at</reg> non modo abs te decem milia obiecta sunt sed etiam ab his
				aestimata. <milestone n="31" unit="section"/><reg>addo</reg> illud etiam: qui tandem
				convenit aut tam gravi onere tributorum ad tantam pecuniam cogendam mille talentum
				accessionem esse factam aut in tanta mercede hominis, ut vis, avarissimi mille
				talentum decessionem esse concessam? <reg>neque</reg> enim fuit Gabini remittere
				tantum de suo nec regis imponere tantum pati suis. <reg>at</reg> erunt testes legati
				Alexandrini. <reg>ei</reg> nihil in Gabinium dixerunt; immo ei Gabinium laudaverunt.
				Vbi ergo ille mos, ubi consuetudo iudiciorum, ubi exempla? <reg>solet</reg> is
				dicere in eum qui pecuniam <add>redegit</add> qui in illum cuius nomine ea pecunia
				redigeretur non dixerit? <reg>age</reg>, si is qui non dixit solet, etiamne is solet
				qui laudavit? <milestone n="32" unit="section"/>
				<reg>isdem</reg> testibus, et quidem non productis, sed dictis testium recitatis,
				quasi praeiudicata res ad has causas deferri solet. <milestone n="12" unit="chapter"
					/><reg>et</reg> ait etiam meus familiaris et necessarius eandem causam
				Alexandrinis fuisse cur laudarent Gabinium quae mihi fuerit cur eundem defenderem.
					<reg>mihi</reg>, C. Memmi, causa defendendi Gabini fuit reconciliatio gratiae.
					<reg>neque</reg> me vero paenitet mortalis inimicitias, sempiternas amicitias
				habere. <reg>nam</reg> si me invitum putas, ne Cn. <milestone n="33" unit="section"
				/>Pompei animum offenderem, defendisse causam, et illum et me vehementer ignoras.
					<reg>neque</reg> enim Pompeius me sua causa quicquam facere voluisset invitum,
				neque ego cui omnium civium libertas carissima fuisset meam proiecissem.
						<add><reg>nec</reg>,</add> quam diu inimicissimus Gabinio fui, non
				amicissimus mihi Cn. Pompeius fuit, nec, postea quam illius auctoritate eam dedi
				veniam quam debui, quicquam simulate <add>feci</add>, ne cum mea perfidia illi etiam
				ipsi facerem cui beneficium dedissem iniuriam. <reg>nam</reg> non redeundo in
				gratiam cum inimico non violabam Pompeium; si per eum reductus insidiose redissem,
				me scilicet maxime, sed proxime illum quoque fefellissem. <milestone n="34"
					unit="section"/><reg>ac</reg> de me omittamus; ad Alexandrinos istos revertamur.
					<reg>quod</reg> habent os, quam audaciam! <reg>modo</reg> vobis inspectantibus
				in iudicio Gabini tertio quoque verbo excitabantur; negabant pecuniam Gabinio datam.
					<reg>recitabatur</reg> identidem Pompei testimonium regem ad se scripsisse
				nullam pecuniam Gabinio nisi in rem militarem datam. '<reg>non</reg> est,' inquit,
				'tum Alexandrinis testibus creditum.' <reg>quid</reg> postea? '<reg>creditur</reg>
				nunc.' <reg>quam</reg> ob rem? '<reg>quia</reg> nunc aiunt quod tum negabant.'
					<reg>quid</reg> ergo? <milestone n="35" unit="section"/>ista condicio est
				testium ut, quibus creditum non sit negantibus, isdem credatur dicentibus?
					<reg>at</reg>, si verum tum severissima fronte dixerunt, nunc mentiuntur; si tum
				mentiti sunt, doceant nos verum quo voltu soleant dicere. <reg>audiebamus</reg>
				Alexandream, nunc cognoscimus. <reg>illinc</reg> omnes praestigiae, illinc, inquam,
				omnes fallaciae, omnia denique ab eis mimorum argumenta nata sunt. <reg>nec</reg>
				mihi longius quicquam est, iudices, quam videre hominum voltus. <milestone n="13"
					unit="chapter"/><milestone n="36" unit="section"/><reg>dixerunt</reg> hic modo
				nobiscum ad haec subsellia, quibus superciliis renuentes huic decem milium crimini!
					<reg>iam</reg> nostis insulsitatem Graecorum; umeris gestum agebant tum
				temporis, credo, causa; nunc scilicet tempus nullum est. Vbi semel quis peieraverit,
				ei credi postea, etiam si per pluris deos iuret, non oportet, praesertim, iudices,
				cum in his iudiciis ne locus quidem novo testi soleat esse ob eamque causam idem
				iudices retineantur qui fuerint de reo, ut eis nota sint omnia neve quid fingi novi
				possit. <milestone n="37" unit="section"/>* * * <quote>Qvo ea pecvnia pervenerit
				</quote>%non suis propriis iudiciis in reum facti% condemnari solent.
					<reg>itaque</reg> si aut praedes dedisset Gabinius aut tantum ex eius bonis
				quanta summa litium fuisset populus recepisset, quamvis magna ad Postumum ab eo
				pecunia pervenisset, non redigeretur; ut intellegi facile possit, quod ex ea pecunia
				quae ad aliquem reum qui damnatus est <add>venisset</add>, pervenisse ad aliquem in
				illo primo iudicio planum factum sit, id hoc genere iudici redigi solere.
					<reg>nunc</reg> vero quid agitur? ubi terrarum sumus? quid tam perversum,
					<add>tam</add> praeposterum dici aut excogitari potest? <milestone n="38"
					unit="section"/><reg>accusatur</reg> is qui non abstulit a rege, sicut Gabinius
				iudicatus est, sed qui maximam regi pecuniam credidit. <reg>ergo</reg> is Gabinio
				dedit qui non huic reddidit. <reg>itane</reg>? <reg>age</reg>, cedo, cum is qui
				pecuniam Postumo debuit non huic, sed Gabinio dederit, condemnato Gabinio utrum illi
				quo ea pecunia <add>pervenerit</add> an huic dicenda causa <add>est</add>?
					<milestone n="14" unit="chapter"/><reg>at</reg> habet et celat. <reg>sunt</reg>
				enim qui ita loquantur. <reg>quod</reg> genus tandem est istud ostentationis et
				gloriae? <reg>si</reg> nihil habuisset umquam, tamen, si quaesisset, cur se
				dissimularet habere causa non esset. <reg>qui</reg> vero duo lauta et copiosa
				patrimonia accepisset remque praeterea bonis et honestis rationibus auxisset, quid
				esset tandem causae cur existimari vellet nihil habere? <milestone n="39"
					unit="section"/><reg>an</reg>, cum credebat inductus usuris, id agebat ut
				haberet quam plurimum; postea quam exegit quod crediderat, ut existimaretur egere?
					<reg>novum</reg> genus hoc gloriae concupiscit. '<reg>dominatus</reg> est enim,'
				inquit, 'Alexandreae.' <reg>immo</reg> vero in superbissimo dominatu fuit; pertulit
				ipse custodiam, vidit in vinclis familiaris suos, mors ob oculos saepe versata est,
				nudus atque egens ad extremum fugit e regno. <reg>at</reg> permutata aliquando
				pecunia est, <milestone n="40" unit="section"/>delatae naves Postumi Puteolos sunt,
				auditae visaeque merces. <reg>fallaces</reg> quidem et fucosae <add>e</add> chartis
				et linteis et vitro; quibus cum multae naves refertae fuissent, naulum non potuit
				parari. <reg>cataplus</reg> ille Puteolanus, sermo illius temporis, vectorumque
				cursus atque ostentatio, tum subinvisum apud malivolos Postumi nomen propter
				opinionem pecuniae nescio quam aestatem unam, non pluris, auris refersit istis
				sermonibus. <milestone n="15" unit="chapter"/><milestone n="41" unit="section"/></p>
			<p><reg>verum</reg> autem, iudices, si scire voltis, nisi C. Caesaris summa in omnis,
				incredibilis in hunc eadem liberalitas exstitisset, nos hunc Postumum iam pridem in
				foro non haberemus. <reg>ille</reg> onera multorum huius amicorum excepit unus,
				quaeque multi homines necessarii secundis Postumi rebus discripta sustinuerunt, nunc
				eius adflictis fortunis universa sustinet. Vmbram equitis Romani et imaginem
				videtis, iudices, unius amici conservatam auxilio et fide. <reg>nihil</reg> huic
				eripi potest praeter hoc simulacrum pristinae dignitatis quod Caesar solus tuetur et
				sustinet; quae quidem in miserrimis rebus huic tamen tribuenda maxima est; nisi vero
				hoc mediocri virtute effici potest ut tantus ille vir tanti ducat hunc, et adflictum
				praesertim et absentem, et in tanta fortuna sua ut alienam respicere magnum sit,
					<add>et in</add> tanta occupatione maximarum rerum quas gerit atque gessit
					<add>ut</add> vel oblivisci aliorum non sit mirum vel, si meminerit, oblitum
				esse <add>se</add> facile possit probare. <milestone n="42" unit="section"
					/><reg>multas</reg> equidem C. Caesaris virtutes magnas incredibilisque cognovi,
				sed sunt ceterae maioribus quasi theatris propositae et paene populares.
					<reg>castris</reg> locum capere, exercitum instruere, expugnare urbis, aciem
				hostium profligare, hanc vim frigorum hiemumque quam nos vix huius urbis tectis
				sustinemus excipere, eis ipsis diebus hostem persequi cum etiam ferae latibulis se
				tegant atque omnia bella iure gentium conquiescant— sunt ea quidem magna; quis
				negat? sed magnis excitata sunt praemiis ac memoria hominum sempiterna.
					<reg>quo</reg> minus admirandum est eum facere illa qui immortalitatem
				concupiverit. <milestone n="16" unit="chapter"/><milestone n="43" unit="section"
					/><reg>haec</reg> vera laus est, quae non poetarum carminibus, non annalium
				monumentis celebratur, sed prudentium iudicio expenditur. <reg>equitem</reg> Romanum
				veterem amicum suum studiosum, amantem, observantem sui non libidine, non turpibus
				impensis cupiditatum atque iacturis, sed experientia patrimoni amplificandi labentem
				excepit, corruere non sivit, fulsit et sustinuit re, fortuna, fide, hodieque
				sustinet nec amicum pendentem corruere patitur; nec illius animi aciem praestringit
				splendor sui nominis, nec mentis quasi luminibus officit altitudo fortunae et
				gloriae. <reg>sint</reg> sane illa magna, quae re vera magna sunt; <milestone n="44"
					unit="section"/>de iudicio animi mei, ut volet quisque, sentiat; ego enim hanc
				in tantis opibus, tanta fortuna liberalitatem in suos, memoriam amicitiae reliquis
				virtutibus omnibus antepono. <reg>quam</reg> quidem vos, iudices, eius in novo
				genere bonitatem, inusitatam claris ac praepotentibus viris, non modo <add>non</add>
				aspernari ac refutare sed complecti etiam et augere debetis, et eo magis quod
				videtis hos quidem sumptos dies ad labefactandam illius dignitatem. <reg>ex</reg>
				qua illi nihil detrahi potest quod non aut fortiter ferat aut facile restituat;
				amicissimum hominem si honestate spoliatum audierit, nec sine magno dolore feret et
				id amiserit quod posse non speret recuperari. <milestone n="17" unit="chapter"
					/><milestone n="45" unit="section"/></p>
			<p><reg>satis</reg> multa hominibus non iniquis haec esse debent, nimis etiam multa
				vobis quos aequissimos esse confidimus. <reg>sed</reg> ut omnium vel suspicioni vel
				malivolentiae vel crudelitati satis fiat: 'occultat pecuniam Postumus, latent regiae
				divitiae.' <reg>ecquis</reg> est ex tanto populo qui bona C. Rabiri Postumi nummo
				sestertio sibi addici velit? <reg>sed</reg> miserum me, quanto hoc dixi cum dolore!
					<reg>hem</reg>, Postume, tune es <add>C.</add> Curti filius, C. Rabiri iudicio
				et voluntate filius, natura sororis? tune ille in omnis tuos liberalis, cuius multos
				bonitas locupletavit, qui nihil profudisti, nihil ullam in libidinem contulisti?
					<reg>tua</reg>, Postume, nummo sestertio a me addicuntur? O meum miserum
				acerbumque praeconium! <milestone n="46" unit="section"/><reg>at</reg> hoc etiam
				optat miser ut vel condemnetur a vobis, <add>si</add> ita bona veneant ut solidum
				suum cuique solvatur. <reg>nihil</reg> iam aliud nisi fidem curat, nec vos huic, si
				iam oblivisci vestrae mansuetudinis volueritis, quicquam praeterea potestis eripere.
					<reg>quod</reg>, iudices, ne faciatis oro obtestorque vos, atque eo magis, si
				adventicia pecunia petitur ab eo cui sua non redditur. <reg>nam</reg> in eum cui
				misericordia opitulari debebat invidia quaesita est. <milestone n="47"
					unit="section"/><reg>sed</reg> iam, quoniam, <add>ut</add> spero, fidem quam
					<add>tibi dedi</add> praestiti, Postume, reddam etiam lacrimas quas debeo; quas
				quidem ego tuas in meo casu plurimas vidi. <reg>versatur</reg> ante oculos luctuosa
				nox meis omnibus, cum tu totum te cum tuis copiis ad me detulisti. <reg>tu</reg>
				comitibus, tu praesidio, tu etiam tanto pondere auri quantum tempus illud postulabat
				discessum illum sustentasti, tu numquam meis me absente liberis, numquam coniugi
				meae defuisti. <reg>possum</reg> excitare multos <add>in patriam</add> reductos
				testis liberalitatis tuae, quod saepe audivi patri tuo Curtio magno adiumento in
				iudicio capitis fuisse; <milestone n="48" unit="section"/>sed iam omnia timeo;
				bonitatis ipsius invidiam reformido. <reg>nam</reg> indicat tot hominum fletus quam
				sis carus tuis, et me dolor debilitat intercluditque vocem. <reg>vos</reg> obsecro,
				iudices, ut huic optimo viro, quo nemo melior umquam fuit, nomen equitis Romani et
				usuram huius lucis et vestrum conspectum ne eripiatis. <reg>hic</reg> vos aliud
				nihil orat nisi ut rectis oculis hanc urbem sibi intueri atque ut in hoc foro
				vestigium facere liceat, quod ipsum fortuna eripuerat, nisi unius amici opes
				subvenissent. </p>
		</body>
	</text>

</TEI>
