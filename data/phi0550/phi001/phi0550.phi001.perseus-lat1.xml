<?xml version="1.0" encoding="UTF-8"?>
<?xml-model href="http://www.stoa.org/epidoc/schema/8.19/tei-epidoc.rng"
schematypens="http://relaxng.org/ns/structure/1.0"?>
<?xml-model href="http://www.stoa.org/epidoc/schema/8.19/tei-epidoc.rng"
schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
<teiHeader>
<fileDesc>
<titleStmt>
<title>De Rerum Natura</title>
<author n="Lucr.">Lucretius</author>
<sponsor>Perseus Project, Tufts University</sponsor>
    <principal>Gregory Crane</principal>
    <respStmt>
      <resp>Prepared under the supervision of</resp>
      <name>Lisa Cerrato</name>
      <name>William Merrill</name>
      <name>Elli Mylonas</name>
      <name>David Smith</name>
    </respStmt>
</titleStmt>
<publicationStmt>
    <publisher>Trustees of Tufts University</publisher>
    <pubPlace>Medford, MA</pubPlace>
    <authority>Perseus Project</authority>
</publicationStmt>
<sourceDesc>
<biblStruct>
<monogr>
<author>Lucretius</author>
<title>De Rerum Natura</title>
<imprint>
    <publisher>Lost information</publisher>
</imprint>
</monogr>
</biblStruct>
</sourceDesc>
</fileDesc>

<encodingDesc>
   <refsDecl n="CTS">
      <cRefPattern matchPattern="(\w+).(\w+)"
                   replacementPattern="#xpath(/tei:TEI/tei:text/tei:body/tei:div/tei:div[@n='$1']/tei:l[@n='$2'])" n="line">
          <p>This pointer pattern extracts book and line</p>
      </cRefPattern>
      <cRefPattern matchPattern="(\w+)"
                   replacementPattern="#xpath(/tei:TEI/tei:text/tei:body/tei:div/tei:div[@n='$1'])" n="book">
          <p>This pointer pattern extracts book</p>
      </cRefPattern>
  </refsDecl>
</encodingDesc>

<profileDesc>
<langUsage>
<language ident="lat">Latin</language>
</langUsage>
</profileDesc>
<revisionDesc>
  <change when="2013-09-13" who="balmas01">moving Greg's work-in-progress on CTS-izing greco-roman collection texts to a Work directory</change>
  <change when="2013-06-08" who="gcrane">TEI XML converted to facilitate CTS compatibility</change>
  <change when="2011-09-07" who="rsingh04">adding rend=displayNum to lb tags</change>
  <change when="2011-01-16" who="gcrane">sdl file -- with LB milestones in place of L tags</change>
  <change when="2009-12-01" who="rsingh04">moved more xml files around based on copyright status</change>
  <change when="2004-03-19" who="mimno">moved some translation passages around and added a few cards</change>
  <change when="2004-03-04" who="mimno">finished cardbreaks</change>
  <change when="2004-03-01" who="mimno">milestones done through book 3</change>
  <change when="2003-12-05" who="mimno">card breaks not yet aligned</change>
</revisionDesc>
</teiHeader>
<text><body>
<div type="edition" xml:lang="lat" n="urn:cts:latinLit:phi0550.phi001.perseus-lat1" >
<div type="textpart" subtype="book" n="1">
<head>Liber Primus</head>
<milestone unit="card" n="1"/>
<l n="1">Aeneadum genetrix, hominum divomque voluptas,</l>
<l n="2">alma Venus, caeli subter labentia signa</l>
<l n="3">quae mare navigerum, quae terras frugiferentis</l>
<l n="4">concelebras, per te quoniam genus omne animantum</l>
<l n="5">concipitur visitque exortum lumina solis:</l>
<l n="6">te, dea, te fugiunt venti, te nubila caeli</l>
<l n="7">adventumque tuum, tibi suavis daedala tellus</l>
<l n="8">summittit flores, tibi rident aequora ponti</l>
<l n="9">placatumque nitet diffuso lumine caelum.</l>
<l n="10">nam simul ac species patefactast verna diei</l>
<l n="11">et reserata viget genitabilis aura favoni,</l>
<l n="12">aeriae primum volucris te, diva, tuumque</l>
<l n="13">significant initum perculsae corda tua vi.</l>
<l n="15">inde ferae pecudes persultant pabula laeta</l>
<l n="14">et rapidos tranant amnis: ita capta lepore</l>
<l n="16">te sequitur cupide quo quamque inducere pergis.</l>
<l n="17">denique per maria ac montis fluviosque rapacis</l>
<l n="18">frondiferasque domos avium camposque virentis</l>
<l n="19">omnibus incutiens blandum per pectora amorem</l>
<l n="20">efficis ut cupide generatim saecla propagent.</l>
<l n="21">quae quoniam rerum naturam sola gubernas</l>
<l n="22">nec sine te quicquam dias in luminis oras</l>
<l n="23">exoritur neque fit laetum neque amabile quicquam,</l>
<l n="24">te sociam studeo scribendis versibus esse,</l>
<l n="25">quos ego de rerum natura pangere conor</l>
<l n="26">Memmiadae nostro, quem tu, dea, tempore in omni</l>
<l n="27">omnibus ornatum voluisti excellere rebus.</l>
<l n="28">quo magis aeternum da dictis, diva, leporem.</l>
<l n="29">effice ut interea fera moenera militiai</l>
<l n="30">per maria ac terras omnis sopita quiescant;</l>
<l n="31">nam tu sola potes tranquilla pace iuvare</l>
<l n="32">mortalis, quoniam belli fera moenera Mavors</l>
<l n="33">armipotens regit, in gremium qui saepe tuum se</l>
<l n="34">reiicit aeterno devictus vulnere amoris,</l>
<l n="35">atque ita suspiciens tereti cervice reposta</l>
<l n="36">pascit amore avidos inhians in te, dea, visus</l>
<l n="37">eque tuo pendet resupini spiritus ore.</l>
<l n="38">hunc tu, diva, tuo recubantem corpore sancto</l>
<l n="39">circum fusa super, suavis ex ore loquellas</l>
<l n="40">funde petens placidam Romanis, incluta, pacem;</l>
<l n="41">nam neque nos agere hoc patriai tempore iniquo</l>
<l n="42">possumus aequo animo nec Memmi clara propago</l>
<l n="43">talibus in rebus communi desse saluti.</l>
<l n="44">omnis enim per se divum natura necessest</l>
<l n="45">immortali aevo summa cum pace fruatur</l>
<l n="46">semota ab nostris rebus seiunctaque longe;</l>
<l n="47">nam privata dolore omni, privata periclis,</l>
<l n="48">ipsa suis pollens opibus, nihil indiga nostri,</l>
<l n="49">nec bene promeritis capitur nec tangitur ira.</l>
<milestone unit="card" n="50"/>
<l n="50">Quod super est, vacuas auris animumque sagacem</l>
<l n="51">semotum a curis adhibe veram ad rationem,</l>
<l n="52">ne mea dona tibi studio disposta fideli,</l>
<l n="53">intellecta prius quam sint, contempta relinquas.</l>
<l n="54">nam tibi de summa caeli ratione deumque</l>
<l n="55">disserere incipiam et rerum primordia pandam,</l>
<l n="56">unde omnis natura creet res, auctet alatque,</l>
<l n="57">quove eadem rursum natura perempta resolvat,</l>
<l n="58">quae nos materiem et genitalia corpora rebus</l>
<l n="59">reddunda in ratione vocare et semina rerum</l>
<l n="60">appellare suemus et haec eadem usurpare</l>
<l n="61">corpora prima, quod ex illis sunt omnia primis.</l>
<milestone unit="card" n="62"/>
<l n="62">Humana ante oculos foede cum vita iaceret</l>
<l n="63">in terris oppressa gravi sub religione,</l>
<l n="64">quae caput a caeli regionibus ostendebat</l>
<l n="65">horribili super aspectu mortalibus instans,</l>
<l n="66">primum Graius homo mortalis tollere contra</l>
<l n="67">est oculos ausus primusque obsistere contra;</l>
<l n="68">quem neque fama deum nec fulmina nec minitanti</l>
<l n="69">murmure compressit caelum, sed eo magis acrem</l>
<l n="70">inritat animi virtutem, effringere ut arta</l>
<l n="71">naturae primus portarum claustra cupiret.</l>
<l n="72">ergo vivida vis animi pervicit et extra</l>
<l n="73">processit longe flammantia moenia mundi</l>
<l n="74">atque omne immensum peragravit mente animoque,</l>
<l n="75">unde refert nobis victor quid possit oriri,</l>
<l n="76">quid nequeat, finita potestas denique cuique</l>
<l n="77">qua nam sit ratione atque alte terminus haerens.</l>
<l n="78">quare religio pedibus subiecta vicissim</l>
<l n="79">opteritur, nos exaequat victoria caelo.</l>
<milestone unit="card" n="80"/>
<l n="80">Illud in his rebus vereor, ne forte rearis</l>
<l n="81">impia te rationis inire elementa viamque</l>
<l n="82">indugredi sceleris. quod contra saepius illa</l>
<l n="83">religio peperit scelerosa atque impia facta.</l>
<l n="84">Aulide quo pacto Triviai virginis aram</l>
<l n="85">Iphianassai turparunt sanguine foede</l>
<l n="86">ductores Danaum delecti, prima virorum.</l>
<l n="87">cui simul infula virgineos circum data comptus</l>
<l n="88">ex utraque pari malarum parte profusast,</l>
<l n="89">et maestum simul ante aras adstare parentem</l>
<l n="90">sensit et hunc propter ferrum celare ministros</l>
<l n="91">aspectuque suo lacrimas effundere civis,</l>
<l n="92">muta metu terram genibus summissa petebat.</l>
<l n="93">nec miserae prodesse in tali tempore quibat,</l>
<l n="94">quod patrio princeps donarat nomine regem;</l>
<l n="95">nam sublata virum manibus tremibundaque ad aras</l>
<l n="96">deductast, non ut sollemni more sacrorum</l>
<l n="97">perfecto posset claro comitari Hymenaeo,</l>
<l n="98">sed casta inceste nubendi tempore in ipso</l>
<l n="99">hostia concideret mactatu maesta parentis,</l>
<l n="100">exitus ut classi felix faustusque daretur.</l>
<l n="101">tantum religio potuit suadere malorum.</l>
<milestone unit="card" n="102"/>
<l n="102">Tutemet a nobis iam quovis tempore vatum</l>
<l n="103">terriloquis victus dictis desciscere quaeres.</l>
<l n="104">quippe etenim quam multa tibi iam fingere possunt</l>
<l n="105">somnia, quae vitae rationes vertere possint</l>
<l n="106">fortunasque tuas omnis turbare timore!</l>
<l n="107">et merito; nam si certam finem esse viderent</l>
<l n="108">aerumnarum homines, aliqua ratione valerent</l>
<l n="109">religionibus atque minis obsistere vatum.</l>
<l n="110">nunc ratio nulla est restandi, nulla facultas,</l>
<l n="111">aeternas quoniam poenas in morte timendum.</l>
<l n="112">ignoratur enim quae sit natura animai,</l>
<l n="113">nata sit an contra nascentibus insinuetur</l>
<l n="114">et simul intereat nobiscum morte dirempta</l>
<l n="115">an tenebras Orci visat vastasque lacunas</l>
<l n="116">an pecudes alias divinitus insinuet se,</l>
<l n="117">Ennius ut noster cecinit, qui primus amoeno</l>
<l n="118">detulit ex Helicone perenni fronde coronam,</l>
<l n="119">per gentis Italas hominum quae clara clueret;</l>
<l n="120">etsi praeterea tamen esse Acherusia templa</l>
<l n="121">Ennius aeternis exponit versibus edens,</l>
<l n="122">quo neque permaneant animae neque corpora nostra,</l>
<l n="123">sed quaedam simulacra modis pallentia miris;</l>
<l n="124">unde sibi exortam semper florentis Homeri</l>
<l n="125">commemorat speciem lacrimas effundere salsas</l>
<l n="126">coepisse et rerum naturam expandere dictis.</l>
<l n="127">qua propter bene cum superis de rebus habenda</l>
<l n="128">nobis est ratio, solis lunaeque meatus</l>
<l n="129">qua fiant ratione, et qua vi quaeque gerantur</l>
<l n="130">in terris, tunc cum primis ratione sagaci</l>
<l n="131">unde anima atque animi constet natura videndum,</l>
<l n="132">et quae res nobis vigilantibus obvia mentes</l>
<l n="133">terrificet morbo adfectis somnoque sepultis,</l>
<l n="134">cernere uti videamur eos audireque coram,</l>
<l n="135">morte obita quorum tellus amplectitur ossa.</l>
<milestone unit="card" n="136"/>
<l n="136">Nec me animi fallit Graiorum obscura reperta</l>
<l n="137">difficile inlustrare Latinis versibus esse,</l>
<l n="138">multa novis verbis praesertim cum sit agendum</l>
<l n="139">propter egestatem linguae et rerum novitatem;</l>
<l n="140">sed tua me virtus tamen et sperata voluptas</l>
<l n="141">suavis amicitiae quemvis efferre laborem</l>
<l n="142">suadet et inducit noctes vigilare serenas</l>
<l n="143">quaerentem dictis quibus et quo carmine demum</l>
<l n="144">clara tuae possim praepandere lumina menti,</l>
<l n="145">res quibus occultas penitus convisere possis.</l>
<milestone unit="card" n="146"/>
<l n="146">hunc igitur terrorem animi tenebrasque necessest</l>
<l n="147">non radii solis neque lucida tela diei</l>
<l n="148">discutiant, sed naturae species ratioque.</l>
<l n="149">Principium cuius hinc nobis exordia sumet,</l>
<l n="150">nullam rem e nihilo gigni divinitus umquam.</l>
<l n="151">quippe ita formido mortalis continet omnis,</l>
<l n="152">quod multa in terris fieri caeloque tuentur,</l>
<l n="153">quorum operum causas nulla ratione videre</l>
<l n="154">possunt ac fieri divino numine rentur.</l>
<l n="156">quas ob res ubi viderimus nil posse creari</l>
<l n="157">de nihilo, tum quod sequimur iam rectius inde</l>
<l n="158">perspiciemus, et unde queat res quaeque creari</l>
<l n="155">et quo quaeque modo fiant opera sine divom.</l>
<l n="159">Nam si de nihilo fierent, ex omnibus rebus</l>
<l n="160">omne genus nasci posset, nil semine egeret.</l>
<l n="161">e mare primum homines, e terra posset oriri</l>
<l n="162">squamigerum genus et volucres erumpere caelo;</l>
<l n="163">armenta atque aliae pecudes, genus omne ferarum,</l>
<l n="164">incerto partu culta ac deserta tenerent.</l>
<l n="165">nec fructus idem arboribus constare solerent,</l>
<l n="166">sed mutarentur, ferre omnes omnia possent.</l>
<l n="167">quippe ubi non essent genitalia corpora cuique,</l>
<l n="168">qui posset mater rebus consistere certa?</l>
<l n="169">at nunc seminibus quia certis quaeque creantur,</l>
<l n="170">inde enascitur atque oras in luminis exit,</l>
<l n="171">materies ubi inest cuiusque et corpora prima;</l>
<l n="172">atque hac re nequeunt ex omnibus omnia gigni,</l>
<l n="173">quod certis in rebus inest secreta facultas.</l>
<l n="174">Praeterea cur vere rosam, frumenta calore,</l>
<l n="175">vites autumno fundi suadente videmus,</l>
<l n="176">si non, certa suo quia tempore semina rerum</l>
<l n="177">cum confluxerunt, patefit quod cumque creatur,</l>
<l n="178">dum tempestates adsunt et vivida tellus</l>
<l n="179">tuto res teneras effert in luminis oras?</l>
<l n="180">quod si de nihilo fierent, subito exorerentur</l>
<l n="181">incerto spatio atque alienis partibus anni,</l>
<l n="182">quippe ubi nulla forent primordia, quae genitali</l>
<l n="183">concilio possent arceri tempore iniquo.</l>
<milestone unit="card" n="185"/>
<l n="184">Nec porro augendis rebus spatio foret usus</l>
<l n="185">seminis ad coitum, si e nilo crescere possent;</l>
<l n="186">nam fierent iuvenes subito ex infantibus parvis</l>
<l n="187">e terraque exorta repente arbusta salirent.</l>
<l n="188">quorum nil fieri manifestum est, omnia quando</l>
<l n="189">paulatim crescunt, ut par est semine certo,</l>
<l n="190">crescentesque genus servant; ut noscere possis</l>
<l n="191">quicque sua de materia grandescere alique.</l>
<l n="192">Huc accedit uti sine certis imbribus anni</l>
<l n="193">laetificos nequeat fetus submittere tellus</l>
<l n="194">nec porro secreta cibo natura animantum</l>
<l n="195">propagare genus possit vitamque tueri;</l>
<l n="196">ut potius multis communia corpora rebus</l>
<l n="197">multa putes esse, ut verbis elementa videmus,</l>
<l n="198">quam sine principiis ullam rem existere posse.</l>
<l n="199">Denique cur homines tantos natura parare</l>
<l n="200">non potuit, pedibus qui pontum per vada possent</l>
<l n="201">transire et magnos manibus divellere montis</l>
<l n="202">multaque vivendo vitalia vincere saecla,</l>
<l n="203">si non, materies quia rebus reddita certast</l>
<l n="204">gignundis, e qua constat quid possit oriri?</l>
<milestone unit="card" n="205"/>
<l n="205">nil igitur fieri de nilo posse fatendumst,</l>
<l n="206">semine quando opus est rebus, quo quaeque creatae</l>
<l n="207">aeris in teneras possint proferrier auras.</l>
<l n="208">Postremo quoniam incultis praestare videmus</l>
<l n="209">culta loca et manibus melioris reddere fetus,</l>
<l n="210">esse videlicet in terris primordia rerum</l>
<l n="211">quae nos fecundas vertentes vomere glebas</l>
<l n="212">terraique solum subigentes cimus ad ortus;</l>
<l n="213">quod si nulla forent, nostro sine quaeque labore</l>
<l n="214">sponte sua multo fieri meliora videres.</l>
<l n="215">Huc accedit uti quicque in sua corpora rursum</l>
<l n="216">dissoluat natura neque ad nihilum interemat res.</l>
<l n="217">nam siquid mortale e cunctis partibus esset,</l>
<l n="218">ex oculis res quaeque repente erepta periret;</l>
<l n="219">nulla vi foret usus enim, quae partibus eius</l>
<l n="220">discidium parere et nexus exsolvere posset.</l>
<l n="221">quod nunc, aeterno quia constant semine quaeque,</l>
<l n="222">donec vis obiit, quae res diverberet ictu</l>
<l n="223">aut intus penetret per inania dissoluatque,</l>
<l n="224">nullius exitium patitur natura videri.</l>
<l n="225">Praeterea quae cumque vetustate amovet aetas,</l>
<l n="226">si penitus peremit consumens materiem omnem,</l>
<l n="227">unde animale genus generatim in lumina vitae</l>
<l n="228">redducit Venus, aut redductum daedala tellus</l>
<l n="229">unde alit atque auget generatim pabula praebens?</l>
<l n="230">unde mare ingenuei fontes externaque longe</l>
<l n="231">flumina suppeditant? unde aether sidera pascit?</l>
<l n="232">omnia enim debet, mortali corpore quae sunt,</l>
<l n="233">infinita aetas consumpse ante acta diesque.</l>
<l n="234">quod si in eo spatio atque ante acta aetate fuere</l>
<l n="235">e quibus haec rerum consistit summa refecta,</l>
<l n="236">inmortali sunt natura praedita certe.</l>
<l n="237">haud igitur possunt ad nilum quaeque reverti.</l>
<milestone unit="card" n="238"/><l n="238">Denique res omnis eadem vis causaque volgo</l>
<l n="239">conficeret, nisi materies aeterna teneret,</l>
<l n="240">inter se nexus minus aut magis indupedita;</l>
<l n="241">tactus enim leti satis esset causa profecto,</l>
<l n="242">quippe ubi nulla forent aeterno corpore, quorum</l>
<l n="243">contextum vis deberet dissolvere quaeque.</l>
<l n="244">at nunc, inter se quia nexus principiorum</l>
<l n="245">dissimiles constant aeternaque materies est,</l>
<l n="246">incolumi remanent res corpore, dum satis acris</l>
<l n="247">vis obeat pro textura cuiusque reperta.</l>
<l n="248">haud igitur redit ad nihilum res ulla, sed omnes</l>
<l n="249">discidio redeunt in corpora materiai.</l>
<l n="250">postremo pereunt imbres, ubi eos pater aether</l>
<l n="251">in gremium matris terrai praecipitavit;</l>
<l n="252">at nitidae surgunt fruges ramique virescunt</l>
<l n="253">arboribus, crescunt ipsae fetuque gravantur.</l>
<l n="254">hinc alitur porro nostrum genus atque ferarum,</l>
<l n="255">hinc laetas urbes pueris florere videmus</l>
<l n="256">frondiferasque novis avibus canere undique silvas,</l>
<l n="257">hinc fessae pecudes pinguis per pabula laeta</l>
<l n="258">corpora deponunt et candens lacteus umor</l>
<l n="259">uberibus manat distentis, hinc nova proles</l>
<l n="260">artubus infirmis teneras lasciva per herbas</l>
<l n="261">ludit lacte mero mentes perculsa novellas.</l>
<l n="262">haud igitur penitus pereunt quaecumque videntur,</l>
<l n="263">quando alit ex alio reficit natura nec ullam</l>
<l n="264">rem gigni patitur nisi morte adiuta aliena.</l>
<l n="265">Nunc age, res quoniam docui non posse creari</l>
<l n="266">de nihilo neque item genitas ad nil revocari,</l>
<l n="267">ne qua forte tamen coeptes diffidere dictis,</l>
<l n="268">quod nequeunt oculis rerum primordia cerni,</l>
<l n="269">accipe praeterea quae corpora tute necessest</l>
<l n="270">confiteare esse in rebus nec posse videri.</l>
<l n="271">Principio venti vis verberat incita corpus</l>
<l n="272">ingentisque ruit navis et nubila differt,</l>
<l n="273">inter dum rapido percurrens turbine campos</l>
<l n="274">arboribus magnis sternit montisque supremos</l>
<l n="275">silvifragis vexat flabris: ita perfurit acri</l>
<l n="276">cum fremitu saevitque minaci murmure pontus.</l>
<l n="277">sunt igitur venti ni mirum corpora caeca,</l>
<l n="278">quae mare, quae terras, quae denique nubila caeli</l>
<l n="279">verrunt ac subito vexantia turbine raptant,</l>
<l n="280">nec ratione fluunt alia stragemque propagant</l>
<l n="281">et cum mollis aquae fertur natura repente</l>
<l n="282">flumine abundanti, quam largis imbribus auget</l>
<l n="283">montibus ex altis magnus decursus aquai</l>
<l n="284">fragmina coniciens silvarum arbustaque tota,</l>
<l n="285">nec validi possunt pontes venientis aquai</l>
<l n="286">vim subitam tolerare: ita magno turbidus imbri</l>
<l n="287">molibus incurrit validis cum viribus amnis,</l>
<l n="288">dat sonitu magno stragem volvitque sub undis</l>
<l n="289">grandia saxa, ruit qua quidquid fluctibus obstat.</l>
<l n="290">sic igitur debent venti quoque flamina ferri,</l>
<l n="291">quae vel uti validum cum flumen procubuere</l>
<l n="292">quam libet in partem, trudunt res ante ruuntque</l>
<l n="293">impetibus crebris, inter dum vertice torto</l>
<l n="294">corripiunt rapidique rotanti turbine portant.</l>
<l n="295">quare etiam atque etiam sunt venti corpora caeca,</l>
<l n="296">quandoquidem factis et moribus aemula magnis</l>
<l n="297">amnibus inveniuntur, aperto corpore qui sunt.</l>
<l n="298">Tum porro varios rerum sentimus odores</l>
<l n="299">nec tamen ad naris venientis cernimus umquam</l>
<l n="300">nec calidos aestus tuimur nec frigora quimus</l>
<l n="301">usurpare oculis nec voces cernere suemus;</l>
<l n="302">quae tamen omnia corporea constare necessest</l>
<l n="303">natura, quoniam sensus inpellere possunt;</l>
<l n="304">tangere enim et tangi, nisi corpus, nulla potest res.</l>
<l n="305">Denique fluctifrago suspensae in litore vestis</l>
<l n="306">uvescunt, eaedem dispansae in sole serescunt.</l>
<l n="307">at neque quo pacto persederit umor aquai</l>
<l n="308">visumst nec rursum quo pacto fugerit aestu.</l>
<l n="309">in parvas igitur partis dispergitur umor,</l>
<l n="310">quas oculi nulla possunt ratione videre.</l>
<l n="311">quin etiam multis solis redeuntibus annis</l>
<l n="312">anulus in digito subter tenuatur habendo,</l>
<l n="313">stilicidi casus lapidem cavat, uncus aratri</l>
<l n="314">ferreus occulte decrescit vomer in arvis,</l>
<l n="315">strataque iam volgi pedibus detrita viarum</l>
<l n="316">saxea conspicimus; tum portas propter aena</l>
<l n="317">signa manus dextras ostendunt adtenuari</l>
<l n="318">saepe salutantum tactu praeterque meantum.</l>
<l n="319">haec igitur minui, cum sint detrita, videmus.</l>
<l n="320">sed quae corpora decedant in tempore quoque,</l>
<l n="321">invida praeclusit speciem natura videndi.</l>
<l n="322">Postremo quae cumque dies naturaque rebus</l>
<l n="323">paulatim tribuit moderatim crescere cogens,</l>
<l n="324">nulla potest oculorum acies contenta tueri,</l>
<l n="325">nec porro quae cumque aevo macieque senescunt,</l>
<l n="326">nec, mare quae impendent, vesco sale saxa peresa</l>
<l n="327">quid quoque amittant in tempore cernere possis.</l>
<l n="328">corporibus caecis igitur natura gerit res.</l>
<milestone unit="card" n="329"/><l n="329">Nec tamen undique corporea stipata tenentur</l>
<l n="330">omnia natura; namque est in rebus inane.</l>
<l n="331">quod tibi cognosse in multis erit utile rebus</l>
<l n="332">nec sinet errantem dubitare et quaerere semper</l>
<l n="333">de summa rerum et nostris diffidere dictis.</l>
<l n="334">qua propter locus est intactus inane vacansque.</l>
<l n="335">quod si non esset, nulla ratione moveri</l>
<l n="336">res possent; namque officium quod corporis exstat,</l>
<l n="337">officere atque obstare, id in omni tempore adesset</l>
<l n="338">omnibus; haud igitur quicquam procedere posset,</l>
<l n="339">principium quoniam cedendi nulla daret res.</l>
<l n="340">at nunc per maria ac terras sublimaque caeli</l>
<l n="341">multa modis multis varia ratione moveri</l>
<l n="342">cernimus ante oculos, quae, si non esset inane,</l>
<l n="343">non tam sollicito motu privata carerent</l>
<l n="344">quam genita omnino nulla ratione fuissent,</l>
<l n="345">undique materies quoniam stipata quiesset.</l>
<l n="346">Praeterea quamvis solidae res esse putentur,</l>
<l n="347">hinc tamen esse licet raro cum corpore cernas.</l>
<l n="348">in saxis ac speluncis permanat aquarum</l>
<l n="349">liquidus umor et uberibus flent omnia guttis.</l>
<l n="350">dissipat in corpus sese cibus omne animantum;</l>
<l n="351">crescunt arbusta et fetus in tempore fundunt,</l>
<l n="352">quod cibus in totas usque ab radicibus imis</l>
<l n="353">per truncos ac per ramos diffunditur omnis.</l>
<l n="354">inter saepta meant voces et clausa domorum</l>
<l n="355">transvolitant, rigidum permanat frigus ad ossa.</l>
<l n="356">quod nisi inania sint, qua possent corpora quaeque</l>
<l n="357">transire, haud ulla fieri ratione videres.</l>
<l n="358">Denique cur alias aliis praestare videmus</l>
<l n="359">pondere res rebus nihilo maiore figura?</l>
<l n="360">nam si tantundemst in lanae glomere quantum</l>
<l n="361">corporis in plumbo est, tantundem pendere par est,</l>
<l n="362">corporis officiumst quoniam premere omnia deorsum,</l>
<l n="363">contra autem natura manet sine pondere inanis.</l>
<l n="364">ergo quod magnumst aeque leviusque videtur,</l>
<l n="365">ni mirum plus esse sibi declarat inanis;</l>
<l n="366">at contra gravius plus in se corporis esse</l>
<l n="367">dedicat et multo vacui minus intus habere.</l>
<l n="368">est igitur ni mirum id quod ratione sagaci</l>
<l n="369">quaerimus, admixtum rebus, quod inane vocamus.</l>
<milestone unit="card" n="370"/>
<l n="370">Illud in his rebus ne te deducere vero</l>
<l n="371">possit, quod quidam fingunt, praecurrere cogor.</l>
<l n="372">cedere squamigeris latices nitentibus aiunt</l>
<l n="373">et liquidas aperire vias, quia post loca pisces</l>
<l n="374">linquant, quo possint cedentes confluere undae;</l>
<l n="375">sic alias quoque res inter se posse moveri</l>
<l n="376">et mutare locum, quamvis sint omnia plena.</l>
<l n="377">scilicet id falsa totum ratione receptumst.</l>
<l n="378">nam quo squamigeri poterunt procedere tandem,</l>
<l n="379">ni spatium dederint latices? concedere porro</l>
<l n="380">quo poterunt undae, cum pisces ire nequibunt?</l>
<l n="381">aut igitur motu privandumst corpora quaeque</l>
<l n="382">aut esse admixtum dicundumst rebus inane,</l>
<l n="383">unde initum primum capiat res quaeque movendi.</l>
<l n="384">Postremo duo de concursu corpora lata</l>
<l n="385">si cita dissiliant, nempe aer omne necessest,</l>
<l n="386">inter corpora quod fiat, possidat inane.</l>
<l n="387">is porro quamvis circum celerantibus auris</l>
<l n="388">confluat, haud poterit tamen uno tempore totum</l>
<l n="389">compleri spatium; nam primum quemque necessest</l>
<l n="390">occupet ille locum, deinde omnia possideantur.</l>
<l n="391">quod si forte aliquis, cum corpora dissiluere,</l>
<l n="392">tum putat id fieri quia se condenseat aer,</l>
<l n="393">errat; nam vacuum tum fit quod non fuit ante</l>
<l n="394">et repletur item vacuum quod constitit ante,</l>
<l n="395">nec tali ratione potest denserier aer</l>
<l n="396">nec, si iam posset, sine inani posset, opinor,</l>
<l n="397">ipse in se trahere et partis conducere in unum.</l>
<l n="398">Qua propter, quamvis causando multa moreris,</l>
<l n="399">esse in rebus inane tamen fateare necessest.</l>
<l n="400">multaque praeterea tibi possum commemorando</l>
<l n="401">argumenta fidem dictis conradere nostris.</l>
<l n="402">verum animo satis haec vestigia parva sagaci</l>
<l n="403">sunt, per quae possis cognoscere cetera tute.</l>
<l n="404">namque canes ut montivagae persaepe ferai</l>
<l n="405">naribus inveniunt intectas fronde quietes,</l>
<l n="406">cum semel institerunt vestigia certa viai,</l>
<l n="407">sic alid ex alio per te tute ipse videre</l>
<l n="408">talibus in rebus poteris caecasque latebras</l>
<l n="409">insinuare omnis et verum protrahere inde.</l>
<l n="410">quod si pigraris paulumve recesseris ab re,</l>
<l n="411">hoc tibi de plano possum promittere, Memmi:</l>
<l n="412">usque adeo largos haustus e fontibus magnis</l>
<l n="413">lingua meo suavis diti de pectore fundet,</l>
<l n="414">ut verear ne tarda prius per membra senectus</l>
<l n="415">serpat et in nobis vitai claustra resolvat,</l>
<l n="416">quam tibi de quavis una re versibus omnis</l>
<l n="417">argumentorum sit copia missa per auris.</l>
<milestone unit="card" n="418"/><l n="418">Sed nunc ut repetam coeptum pertexere dictis,</l>
<l n="419">omnis ut est igitur per se natura duabus</l>
<l n="420">constitit in rebus; nam corpora sunt et inane,</l>
<l n="421">haec in quo sita sunt et qua diversa moventur.</l>
<l n="422">corpus enim per se communis dedicat esse</l>
<l n="423">sensus; cui nisi prima fides fundata valebit,</l>
<l n="424">haut erit occultis de rebus quo referentes</l>
<l n="425">confirmare animi quicquam ratione queamus.</l>
<l n="426">tum porro locus ac spatium, quod inane vocamus,</l>
<l n="427">si nullum foret, haut usquam sita corpora possent</l>
<l n="428">esse neque omnino quoquam diversa meare;</l>
<l n="429">id quod iam supera tibi paulo ostendimus ante.</l>
<l n="430">praeterea nihil est quod possis dicere ab omni</l>
<l n="431">corpore seiunctum secretumque esse ab inani,</l>
<l n="432">quod quasi tertia sit numero natura reperta.</l>
<l n="433">nam quod cumque erit, esse aliquid debebit id ipsum</l>
<l n="434">augmine vel grandi vel parvo denique, dum sit;</l>
<l n="435">cui si tactus erit quamvis levis exiguusque,</l>
<l n="436">corporis augebit numerum summamque sequetur;</l>
<l n="437">sin intactile erit, nulla de parte quod ullam</l>
<l n="438">rem prohibere queat per se transire meantem,</l>
<l n="439">scilicet hoc id erit, vacuum quod inane vocamus.</l>
<l n="440">Praeterea per se quod cumque erit, aut faciet quid</l>
<l n="441">aut aliis fungi debebit agentibus ipsum</l>
<l n="442">aut erit ut possint in eo res esse gerique.</l>
<l n="443">at facere et fungi sine corpore nulla potest res</l>
<l n="444">nec praebere locum porro nisi inane vacansque.</l>
<l n="445">ergo praeter inane et corpora tertia per se</l>
<l n="446">nulla potest rerum in numero natura relinqui,</l>
<l n="447">nec quae sub sensus cadat ullo tempore nostros</l>
<l n="448">nec ratione animi quam quisquam possit apisci.</l>
<l n="449">Nam quae cumque cluent, aut his coniuncta duabus</l>
<l n="450">rebus ea invenies aut horum eventa videbis.</l>
<l n="451">coniunctum est id quod nusquam sine permitiali</l>
<l n="452">discidio potis est seiungi seque gregari,</l>
<l n="453">pondus uti saxis, calor ignis, liquor aquai,</l>
<l n="454">tactus corporibus cunctis, intactus inani.</l>
<l n="455">servitium contra paupertas divitiaeque,</l>
<l n="456">libertas bellum concordia cetera quorum</l>
<l n="457">adventu manet incolumis natura abituque,</l>
<l n="458">haec soliti sumus, ut par est, eventa vocare.</l>
<l n="459">tempus item per se non est, sed rebus ab ipsis</l>
<l n="460">consequitur sensus, transactum quid sit in aevo,</l>
<l n="461">tum quae res instet, quid porro deinde sequatur;</l>
<l n="462">nec per se quemquam tempus sentire fatendumst</l>
<l n="463">semotum ab rerum motu placidaque quiete.</l>
<l n="464">denique Tyndaridem raptam belloque subactas</l>
<l n="465">Troiiugenas gentis cum dicunt esse, videndumst</l>
<l n="466">ne forte haec per se cogant nos esse fateri,</l>
<l n="467">quando ea saecla hominum, quorum haec eventa fuerunt,</l>
<l n="468">inrevocabilis abstulerit iam praeterita aetas;</l>
<l n="469">namque aliud terris, aliud regionibus ipsis</l>
<l n="470">eventum dici poterit quod cumque erit actum.</l>
<l n="471">denique materies si rerum nulla fuisset</l>
<l n="472">nec locus ac spatium, res in quo quaeque geruntur,</l>
<l n="473">numquam Tyndaridis forma conflatus amore</l>
<l n="474">ignis Alexandri Phrygio sub pectore gliscens</l>
<l n="475">clara accendisset saevi certamina belli</l>
<l n="476">nec clam durateus Troiianis Pergama partu</l>
<l n="477">inflammasset equos nocturno Graiiugenarum;</l>
<l n="478">perspicere ut possis res gestas funditus omnis</l>
<l n="479">non ita uti corpus per se constare neque esse</l>
<l n="480">nec ratione cluere eadem qua constet inane,</l>
<l n="481">sed magis ut merito possis eventa vocare</l>
<l n="482">corporis atque loci, res in quo quaeque gerantur.</l>
<milestone unit="card" n="483"/><l n="483">Corpora sunt porro partim primordia rerum,</l>
<l n="484">partim concilio quae constant principiorum.</l>
<l n="485">sed quae sunt rerum primordia, nulla potest vis</l>
<l n="486">stinguere; nam solido vincunt ea corpore demum.</l>
<l n="487">etsi difficile esse videtur credere quicquam</l>
<l n="488">in rebus solido reperiri corpore posse.</l>
<l n="489">transit enim fulmen caeli per saepta domorum</l>
<l n="490">clamor ut ac voces, ferrum candescit in igni</l>
<l n="491">dissiliuntque fero ferventi saxa vapore;</l>
<l n="492">cum labefactatus rigor auri solvitur aestu,</l>
<l n="493">tum glacies aeris flamma devicta liquescit;</l>
<l n="494">permanat calor argentum penetraleque frigus,</l>
<l n="495">quando utrumque manu retinentes pocula rite</l>
<l n="496">sensimus infuso lympharum rore superne.</l>
<l n="497">usque adeo in rebus solidi nihil esse videtur.</l>
<l n="498">sed quia vera tamen ratio naturaque rerum</l>
<l n="499">cogit, ades, paucis dum versibus expediamus</l>
<l n="500">esse ea quae solido atque aeterno corpore constent,</l>
<l n="501">semina quae rerum primordiaque esse docemus,</l>
<l n="502">unde omnis rerum nunc constet summa creata.</l>
<l n="503">Principio quoniam duplex natura duarum</l>
<l n="504">dissimilis rerum longe constare repertast,</l>
<l n="505">corporis atque loci, res in quo quaeque geruntur,</l>
<l n="506">esse utramque sibi per se puramque necessest.</l>
<l n="507">nam qua cumque vacat spatium, quod inane vocamus,</l>
<l n="508">corpus ea non est; qua porro cumque tenet se</l>
<l n="509">corpus, ea vacuum nequaquam constat inane.</l>
<l n="510">sunt igitur solida ac sine inani corpora prima.</l>
<l n="511">Praeterea quoniam genitis in rebus inanest,</l>
<l n="512">materiem circum solidam constare necessest;</l>
<l n="513">nec res ulla potest vera ratione probari</l>
<l n="514">corpore inane suo celare atque intus habere,</l>
<l n="515">si non, quod cohibet, solidum constare relinquas.</l>
<l n="516">id porro nihil esse potest nisi materiai</l>
<l n="517">concilium, quod inane queat rerum cohibere.</l>
<l n="518">materies igitur, solido quae corpore constat,</l>
<l n="519">esse aeterna potest, cum cetera dissoluantur.</l>
<l n="520">Tum porro si nil esset quod inane vocaret,</l>
<l n="521">omne foret solidum; nisi contra corpora certa</l>
<l n="522">essent quae loca complerent quae cumque tenerent</l>
<l n="523">omne quod est spatium, vacuum constaret inane.</l>
<l n="524">alternis igitur ni mirum corpus inani</l>
<l n="525">distinctum, quoniam nec plenum naviter extat</l>
<l n="526">nec porro vacuum; sunt ergo corpora certa,</l>
<l n="527">quae spatium pleno possint distinguere inane.</l>
<l n="528">haec neque dissolui plagis extrinsecus icta</l>
<l n="529">possunt nec porro penitus penetrata retexi</l>
<l n="530">nec ratione queunt alia temptata labare;</l>
<l n="531">id quod iam supra tibi paulo ostendimus ante.</l>
<l n="532">nam neque conlidi sine inani posse videtur</l>
<l n="533">quicquam nec frangi nec findi in bina secando</l>
<l n="534">nec capere umorem neque item manabile frigus</l>
<l n="535">nec penetralem ignem, quibus omnia conficiuntur.</l>
<l n="536">et quo quaeque magis cohibet res intus inane,</l>
<l n="537">tam magis his rebus penitus temptata labascit.</l>
<l n="538">ergo si solida ac sine inani corpora prima</l>
<l n="539">sunt ita uti docui, sint haec aeterna necessest.</l>
<l n="540">Praeterea nisi materies aeterna fuisset,</l>
<l n="541">antehac ad nihilum penitus res quaeque redissent</l>
<l n="542">de nihiloque renata forent quae cumque videmus.</l>
<l n="543">at quoniam supra docui nil posse creari</l>
<l n="544">de nihilo neque quod genitumst ad nil revocari,</l>
<l n="545">esse inmortali primordia corpore debent,</l>
<l n="546">dissolui quo quaeque supremo tempore possint,</l>
<l n="547">materies ut subpeditet rebus reparandis.</l>
<l n="548">sunt igitur solida primordia simplicitate</l>
<l n="549">nec ratione queunt alia servata per aevom</l>
<l n="550">ex infinito iam tempore res reparare.</l>
<milestone unit="card" n="551"/>
<l n="551">denique si nullam finem natura parasset</l>
<l n="552">frangendis rebus, iam corpora materiai</l>
<l n="553">usque redacta forent aevo frangente priore,</l>
<l n="554">ut nihil ex illis a certo tempore posset</l>
<l n="555">conceptum summum aetatis pervadere finem.</l>
<l n="556">nam quidvis citius dissolvi posse videmus</l>
<l n="557">quam rursus refici; qua propter longa diei</l>
<l n="558">infinita aetas ante acti temporis omnis</l>
<l n="559">quod fregisset adhuc disturbans dissoluensque,</l>
<l n="560">numquam relicuo reparari tempore posset.</l>
<l n="561">at nunc ni mirum frangendi reddita finis</l>
<l n="562">certa manet, quoniam refici rem quamque videmus</l>
<l n="563">et finita simul generatim tempora rebus</l>
<l n="564">stare, quibus possint aevi contingere florem.</l>
<l n="565">Huc accedit uti, solidissima materiai</l>
<l n="566">corpora cum constant, possint tamen omnia reddi,</l>
<l n="567">mollia quae fiunt, aer aqua terra vapores,</l>
<l n="568">quo pacto fiant et qua vi quaeque gerantur,</l>
<l n="569">admixtum quoniam semel est in rebus inane.</l>
<l n="570">at contra si mollia sint primordia rerum,</l>
<l n="571">unde queant validi silices ferrumque creari,</l>
<l n="572">non poterit ratio reddi; nam funditus omnis</l>
<l n="573">principio fundamenti natura carebit.</l>
<l n="574">sunt igitur solida pollentia simplicitate,</l>
<l n="575">quorum condenso magis omnia conciliatu</l>
<l n="576">artari possunt validasque ostendere viris.</l>
<l n="577">porro si nullast frangendis reddita finis</l>
<l n="578">corporibus, tamen ex aeterno tempore quaeque</l>
<l n="579">nunc etiam superare necessest corpora rebus,</l>
<l n="580">quae non dum clueant ullo temptata periclo.</l>
<l n="581">at quoniam fragili natura praedita constant,</l>
<l n="582">discrepat aeternum tempus potuisse manere</l>
<l n="583">innumerabilibus plagis vexata per aevom.</l>
<l n="584">Denique iam quoniam generatim reddita finis</l>
<l n="585">crescendi rebus constat vitamque tenendi,</l>
<l n="586">et quid quaeque queant per foedera naturai,</l>
<l n="587">quid porro nequeant, sancitum quando quidem extat,</l>
<l n="588">nec commutatur quicquam, quin omnia constant</l>
<l n="589">usque adeo, variae volucres ut in ordine cunctae</l>
<l n="590">ostendant maculas generalis corpore inesse,</l>
<l n="591">inmutabilis materiae quoque corpus habere</l>
<l n="592">debent ni mirum; nam si primordia rerum</l>
<l n="593">commutari aliqua possent ratione revicta,</l>
<l n="594">incertum quoque iam constet quid possit oriri,</l>
<l n="595">quid nequeat, finita potestas denique cuique</l>
<l n="596">qua nam sit ratione atque alte terminus haerens,</l>
<l n="597">nec totiens possent generatim saecla referre</l>
<l n="598">naturam mores victum motusque parentum.</l>
<milestone unit="card" n="599"/><l n="599">Tum porro quoniam est extremum quodque cacumen</l>
<l n="600">corporis illius, quod nostri cernere sensus</l>
<l n="601">iam nequeunt, id ni mirum sine partibus extat</l>
<l n="602">et minima constat natura nec fuit umquam</l>
<l n="603">per se secretum neque post hac esse valebit,</l>
<l n="604">alterius quoniamst ipsum pars primaque et una,</l>
<l n="605">inde aliae atque aliae similes ex ordine partes</l>
<l n="606">agmine condenso naturam corporis explent;</l>
<l n="607">quae quoniam per se nequeunt constare, necessest</l>
<l n="608">haerere unde queant nulla ratione revelli.</l>
<l n="609">sunt igitur solida primordia simplicitate,</l>
<l n="610">quae minimis stipata cohaerent partibus arte.</l>
<l n="611">non ex illorum conventu conciliata,</l>
<l n="612">sed magis aeterna pollentia simplicitate,</l>
<l n="613">unde neque avelli quicquam neque deminui iam</l>
<l n="614">concedit natura reservans semina rebus.</l>
<l n="615">Praeterea nisi erit minimum, parvissima quaeque</l>
<l n="616">corpora constabunt ex partibus infinitis,</l>
<l n="617">quippe ubi dimidiae partis pars semper habebit</l>
<l n="618">dimidiam partem nec res praefiniet ulla.</l>
<l n="619">ergo rerum inter summam minimamque quod escit,</l>
<l n="620">nil erit ut distet; nam quamvis funditus omnis</l>
<l n="621">summa sit infinita, tamen, parvissima quae sunt,</l>
<l n="622">ex infinitis constabunt partibus aeque.</l>
<l n="623">quod quoniam ratio reclamat vera negatque</l>
<l n="624">credere posse animum, victus fateare necessest</l>
<l n="625">esse ea quae nullis iam praedita partibus extent</l>
<l n="626">et minima constent natura. quae quoniam sunt,</l>
<l n="627">illa quoque esse tibi solida atque aeterna fatendum.</l>
<l n="628">Denique si minimas in partis cuncta resolvi</l>
<l n="629">cogere consuesset rerum natura creatrix,</l>
<l n="630">iam nihil ex illis eadem reparare valeret</l>
<l n="631">propterea quia, quae nullis sunt partibus aucta,</l>
<l n="632">non possunt ea quae debet genitalis habere</l>
<l n="633">materies, varios conexus pondera plagas</l>
<l n="634">concursus motus, per quas res quaeque geruntur.</l>
<milestone unit="card" n="635"/>
<l n="635">Quapropter qui materiem rerum esse putarunt</l>
<l n="636">ignem atque ex igni summam consistere solo,</l>
<l n="637">magno opere a vera lapsi ratione videntur.</l>
<l n="638">Heraclitus init quorum dux proelia primus,</l>
<l n="639">clarus <add>ob</add> obscuram linguam magis inter inanis</l>
<l n="640">quamde gravis inter Graios, qui vera requirunt;</l>
<l n="641">omnia enim stolidi magis admirantur amantque,</l>
<l n="642">inversis quae sub verbis latitantia cernunt,</l>
<l n="643">veraque constituunt quae belle tangere possunt</l>
<l n="644">auris et lepido quae sunt fucata sonore.</l>
<l n="645">Nam cur tam variae res possent esse, requiro,</l>
<l n="646">ex uno si sunt igni puroque creatae?</l>
<l n="647">nil prodesset enim calidum denserier ignem</l>
<l n="648">nec rare fieri, si partes ignis eandem</l>
<l n="649">naturam quam totus habet super ignis haberent.</l>
<l n="650">acrior ardor enim conductis partibus esset,</l>
<l n="651">languidior porro disiectis <add>dis</add>que supatis.</l>
<l n="652">amplius hoc fieri nihil est quod posse rearis</l>
<l n="653">talibus in causis, ne dum variantia rerum</l>
<l n="654">tanta queat densis rarisque ex ignibus esse.</l>
<l n="655">Id quoque: si faciant admixtum rebus inane,</l>
<l n="656">denseri poterunt ignes rarique relinqui;</l>
<l n="657">sed quia multa sibi cernunt contraria quae sint</l>
<l n="658">et fugitant in rebus inane relinquere purum,</l>
<l n="659">ardua dum metuunt, amittunt vera viai</l>
<l n="660">nec rursum cernunt exempto rebus inane</l>
<l n="661">omnia denseri fierique ex omnibus unum</l>
<l n="662">corpus, nil ab se quod possit mittere raptim,</l>
<l n="663">aestifer ignis uti lumen iacit atque vaporem,</l>
<l n="664">ut videas non e stipatis partibus esse.</l>
<l n="665">Quod si forte alia credunt ratione potesse</l>
<l n="666">ignis in coetu stingui mutareque corpus,</l>
<l n="667">scilicet ex nulla facere id si parte reparcent,</l>
<l n="668">occidet ad nihilum ni mirum funditus ardor</l>
<l n="669">omnis et <add>e</add> nihilo fient quae cumque creantur;</l>
<l n="670">nam quod cumque suis mutatum finibus exit,</l>
<l n="671">continuo hoc mors est illius quod fuit ante.</l>
<l n="672">proinde aliquid superare necesse est incolume ollis,</l>
<l n="673">ne tibi res redeant ad nilum funditus omnes</l>
<l n="674">de nihiloque renata vigescat copia rerum.</l>
<l n="675">Nunc igitur quoniam certissima corpora quaedam</l>
<l n="676">sunt, quae conservant naturam semper eandem,</l>
<l n="677">quorum abitu aut aditu mutatoque ordine mutant</l>
<l n="678">naturam res et convertunt corpora sese,</l>
<l n="679">scire licet non esse haec ignea corpora rerum.</l>
<l n="680">nil referret enim quaedam decedere, abire</l>
<l n="681">atque alia adtribui mutarique ordine quaedam,</l>
<l n="682">si tamen ardoris naturam cuncta tenerent;</l>
<l n="683">ignis enim foret omnimodis quod cumque crearet.</l>
<l n="684">verum, ut opinor, itast: sunt quaedam corpora, quorum</l>
<l n="685">concursus motus ordo positura figurae</l>
<l n="686">efficiunt ignis mutatoque ordine mutant</l>
<l n="687">naturam neque sunt igni simulata neque ulli</l>
<l n="688">praeterea rei quae corpora mittere possit</l>
<l n="689">sensibus et nostros adiectu tangere tactus.</l>
<l n="690">dicere porro ignem res omnis esse neque ullam</l>
<l n="691">rem veram in numero rerum constare nisi ignem,</l>
<l n="692">quod facit hic idem, perdelirum esse videtur.</l>
<l n="693">nam contra sensus ab sensibus ipse repugnat</l>
<l n="694">et labefactat eos, unde omnia credita pendent,</l>
<l n="695">unde hic cognitus est ipsi quem nominat ignem;</l>
<l n="696">credit enim sensus ignem cognoscere vere,</l>
<l n="697">cetera non credit, quae nilo clara minus sunt.</l>
<l n="698">quod mihi cum vanum tum delirum esse videtur;</l>
<l n="699">quo referemus enim? quid nobis certius ipsis</l>
<l n="700">sensibus esse potest, qui vera ac falsa notemus?</l>
<l n="701">Praeterea quare quisquam magis omnia tollat</l>
<l n="702">et velit ardoris naturam linquere solam,</l>
<l n="703">quam neget esse ignis, <add>aliam</add> tamen esse relinquat?</l>
<l n="704">aequa videtur enim dementia dicere utrumque.</l>
<milestone unit="card" n="705"/><l n="705">Quapropter qui materiem rerum esse putarunt</l>
<l n="706">ignem atque ex igni summam consistere posse,</l>
<l n="707">et qui principium gignundis aera rebus</l>
<l n="708">constituere aut umorem qui cumque putarunt</l>
<l n="709">fingere res ipsum per se terramve creare</l>
<l n="710">omnia et in rerum naturas vertier omnis,</l>
<l n="711">magno opere a vero longe derrasse videntur.</l>
<l n="712">adde etiam qui conduplicant primordia rerum</l>
<l n="713">aera iungentes igni terramque liquori,</l>
<l n="714">et qui quattuor ex rebus posse omnia rentur</l>
<l n="715">ex igni terra atque anima procrescere et imbri.</l>
<l n="716">quorum Acragantinus cum primis Empedocles est,</l>
<l n="717">insula quem triquetris terrarum gessit in oris,</l>
<l n="718">quam fluitans circum magnis anfractibus aequor</l>
<l n="719">Ionium glaucis aspargit virus ab undis</l>
<l n="720">angustoque fretu rapidum mare dividit undis</l>
<l n="721">Aeoliae terrarum oras a finibus eius.</l>
<l n="722">hic est vasta Charybdis et hic Aetnaea minantur</l>
<l n="723">murmura flammarum rursum se colligere iras,</l>
<l n="724">faucibus eruptos iterum vis ut vomat ignis</l>
<l n="725">ad caelumque ferat flammai fulgura rursum.</l>
<l n="726">quae cum magna modis multis miranda videtur</l>
<l n="727">gentibus humanis regio visendaque fertur</l>
<l n="728">rebus opima bonis, multa munita virum vi,</l>
<l n="729">nil tamen hoc habuisse viro praeclarius in se</l>
<l n="730">nec sanctum magis et mirum carumque videtur.</l>
<l n="731">carmina quin etiam divini pectoris eius</l>
<l n="732">vociferantur et exponunt praeclara reperta,</l>
<l n="733">ut vix humana videatur stirpe creatus.</l>
<l n="734">Hic tamen et supra quos diximus inferiores</l>
<l n="735">partibus egregie multis multoque minores,</l>
<l n="736">quamquam multa bene ac divinitus invenientes</l>
<l n="737">ex adyto tam quam cordis responsa dedere</l>
<l n="738">sanctius et multo certa ratione magis quam</l>
<l n="739">Pythia quae tripodi a Phoebi lauroque profatur,</l>
<l n="740">principiis tamen in rerum fecere ruinas</l>
<l n="741">et graviter magni magno cecidere ibi casu.</l>
<l n="742">Primum quod motus exempto rebus inani</l>
<l n="743">constituunt et res mollis rarasque relinquunt</l>
<l n="744">aera solem ignem terras animalia frugis</l>
<l n="745">nec tamen admiscent in eorum corpus inane;</l>
<l n="746">deinde quod omnino finem non esse secandis</l>
<l n="747">corporibus facient neque pausam stare fragori</l>
<l n="748">nec prorsum in rebus minimum consistere qui<add>cquam</add>,</l>
<l n="749">cum videamus id extremum cuiusque cacumen</l>
<l n="750">esse quod ad sensus nostros minimum esse videtur,</l>
<l n="751">conicere ut possis ex hoc, quae cernere non quis</l>
<l n="752">extremum quod habent, minimum consistere <add>rerum</add>.</l>
<l n="753">Huc accedit item, quoniam primordia rerum</l>
<l n="754">mollia constituunt, quae nos nativa videmus</l>
<l n="755">esse et mortali cum corpore, funditus ut qui</l>
<l n="756">debeat ad nihilum iam rerum summa reverti</l>
<l n="757">de nihiloque renata vigescere copia rerum;</l>
<l n="758">quorum utrumque quid a vero iam distet habebis.</l>
<l n="759">Deinde inimica modis multis sunt atque veneno</l>
<l n="760">ipsa sibi inter se; quare aut congressa peribunt</l>
<l n="761">aut ita diffugient, ut tempestate coacta</l>
<l n="762">fulmina diffugere atque imbris ventosque videmus.</l>
<milestone unit="card" n="763"/><l n="763">Denique quattuor ex rebus si cuncta creantur</l>
<l n="764">atque in eas rursum res omnia dissoluuntur,</l>
<l n="765">qui magis illa queunt rerum primordia dici</l>
<l n="766">quam contra res illorum retroque putari?</l>
<l n="767">alternis gignuntur enim mutantque colorem</l>
<l n="768">et totam inter se naturam tempore ab omni.</l>
<l n="769"><del>fulmina diffugere atque imbris ventosque videmus.</del></l>
<l n="770">sin ita forte putas ignis terraeque coire</l>
<l n="771">corpus et aerias auras roremque liquoris,</l>
<l n="772">nil in concilio naturam ut mutet eorum,</l>
<l n="773">nulla tibi ex illis poterit res esse creata,</l>
<l n="774">non animans, non exanimo cum corpore, ut arbos;</l>
<l n="775">quippe suam quicque in coetu variantis acervi</l>
<l n="776">naturam ostendet mixtusque videbitur aer</l>
<l n="777">cum terra simul et quodam cum rore manere.</l>
<l n="778">at primordia gignundis in rebus oportet</l>
<l n="779">naturam clandestinam caecamque adhibere,</l>
<l n="780">emineat ne quid, quod contra pugnet et obstet</l>
<l n="781">quo minus esse queat proprie quodcumque creatur.</l>
<l n="782">Quin etiam repetunt a caelo atque ignibus eius</l>
<l n="783">et primum faciunt ignem se vertere in auras</l>
<l n="784">aeris, hinc imbrem gigni terramque creari</l>
<l n="785">ex imbri retroque a terra cuncta reverti,</l>
<l n="786">umorem primum, post aera, deinde calorem,</l>
<l n="787">nec cessare haec inter se mutare, meare</l>
<l n="788">a caelo ad terram, de terra ad sidera mundi.</l>
<l n="789">quod facere haud ullo debent primordia pacto.</l>
<l n="790">immutabile enim quiddam superare necessest,</l>
<l n="791">ne res ad nihilum redigantur funditus omnes;</l>
<l n="792">nam quod cumque suis mutatum finibus exit,</l>
<l n="793">continuo hoc mors est illius quod fuit ante.</l>
<l n="794">quapropter quoniam quae paulo diximus ante</l>
<l n="795">in commutatum veniunt, constare necessest</l>
<l n="796">ex aliis ea, quae nequeant convertier usquam,</l>
<l n="797">ne tibi res redeant ad nilum funditus omnis;</l>
<l n="798">quin potius tali natura praedita quaedam</l>
<l n="799">corpora constituas, ignem si forte crearint,</l>
<l n="800">posse eadem demptis paucis paucisque tributis,</l>
<l n="801">ordine mutato et motu, facere aeris auras,</l>
<l n="802">sic alias aliis rebus mutarier omnis?</l>
<l n="803">'At manifesta palam res indicat' inquis 'in auras</l>
<l n="804">aeris e terra res omnis crescere alique;</l>
<l n="805">et nisi tempestas indulget tempore fausto</l>
<l n="806">imbribus, ut tabe nimborum arbusta vacillent,</l>
<l n="807">solque sua pro parte fovet tribuitque calorem,</l>
<l n="808">crescere non possint fruges arbusta animantis.'</l>
<l n="809">scilicet et nisi nos cibus aridus et tener umor</l>
<l n="810">adiuvet, amisso iam corpore vita quoque omnis</l>
<l n="811">omnibus e nervis atque ossibus exsoluatur;</l>
<l n="812">adiutamur enim dubio procul atque alimur nos</l>
<l n="813">certis ab rebus, certis aliae atque aliae res.</l>
<l n="814">ni mirum quia multa modis communia multis</l>
<l n="815">multarum rerum in rebus primordia mixta</l>
<l n="816">sunt, ideo variis variae res rebus aluntur.</l>
<l n="817">atque eadem magni refert primordia saepe</l>
<l n="818">cum quibus et quali positura contineantur</l>
<l n="819">et quos inter se dent motus accipiantque;</l>
<l n="820">namque eadem caelum mare terras flumina solem</l>
<l n="821">constituunt, eadem fruges arbusta animantis,</l>
<l n="822">verum aliis alioque modo commixta moventur.</l>
<l n="823">quin etiam passim nostris in versibus ipsis</l>
<l n="824">multa elementa vides multis communia verbis,</l>
<l n="825">cum tamen inter se versus ac verba necessest</l>
<l n="826">confiteare et re et sonitu distare sonanti.</l>
<l n="827">tantum elementa queunt permutato ordine solo;</l>
<l n="828">at rerum quae sunt primordia, plura adhibere</l>
<l n="829">possunt unde queant variae res quaeque creari.</l>
<milestone unit="card" n="830"/><l n="830">Nunc et Anaxagorae scrutemur homoeomerian</l>
<l n="831">quam Grai memorant nec nostra dicere lingua</l>
<l n="832">concedit nobis patrii sermonis egestas,</l>
<l n="833">sed tamen ipsam rem facilest exponere verbis.</l>
<l n="834">principio, rerum quam dicit homoeomerian,</l>
<l n="835">ossa videlicet e pauxillis atque minutis</l>
<l n="836">ossibus hic et de pauxillis atque minutis</l>
<l n="837">visceribus viscus gigni sanguenque creari</l>
<l n="838">sanguinis inter se multis coeuntibus guttis</l>
<l n="839">ex aurique putat micis consistere posse</l>
<l n="840">aurum et de terris terram concrescere parvis,</l>
<l n="841">ignibus ex ignis, umorem umoribus esse,</l>
<l n="842">cetera consimili fingit ratione putatque.</l>
<l n="843">nec tamen esse ulla de parte in rebus inane</l>
<l n="844">concedit neque corporibus finem esse secandis.</l>
<l n="845">quare in utraque mihi pariter ratione videtur</l>
<l n="846">errare atque illi, supra quos diximus ante.</l>
<milestone unit="card" n="847"/><l n="847">Adde quod inbecilla nimis primordia fingit;</l>
<l n="848">si primordia sunt, simili quae praedita constant</l>
<l n="849">natura atque ipsae res sunt aequeque laborant</l>
<l n="850">et pereunt, neque ab exitio res ulla refrenat.</l>
<l n="851">nam quid in oppressu valido durabit eorum,</l>
<l n="852">ut mortem effugiat, leti sub dentibus ipsis?</l>
<l n="853">ignis an umor an aura? quid horum? sanguen an ossa?</l>
<l n="854">nil ut opinor, ubi ex aequo res funditus omnis</l>
<l n="855">tam mortalis erit quam quae manifesta videmus</l>
<l n="856">ex oculis nostris aliqua vi victa perire.</l>
<l n="857">at neque reccidere ad nihilum res posse neque autem</l>
<l n="858">crescere de nihilo testor res ante probatas.</l>
<l n="859">Praeterea quoniam cibus auget corpus alitque,</l>
<l n="860">scire licet nobis venas et sanguen et ossa</l>
<l n="860a">* * *</l>
<l n="861">sive cibos omnis commixto corpore dicent</l>
<l n="862">esse et habere in se nervorum corpora parva</l>
<l n="863">ossaque et omnino venas partisque cruoris,</l>
<l n="864">fiet uti cibus omnis et aridus et liquor ipse</l>
<l n="865">ex alienigenis rebus constare putetur,</l>
<l n="866">ossibus et nervis sanieque et sanguine mixto.</l>
<l n="867">Praeterea quae cumque e terra corpora crescunt,</l>
<l n="868">si sunt in terris, terram constare necessest</l>
<l n="869">ex alienigenis, quae terris exoriuntur.</l>
<l n="870">transfer item, totidem verbis utare licebit:</l>
<l n="871">in lignis si flamma latet fumusque cinisque,</l>
<l n="872">ex alienigenis consistant ligna necessest,</l>
<l n="873"><del>praeterea tellus quae corpora cumque alit auget</del></l>
<l n="874">ex alienigenis, quae lignis <add>ex</add>oriuntur.</l>
<milestone unit="card" n="875"/><l n="875">Linquitur hic quaedam latitandi copia tenvis,</l>
<l n="876">id quod Anaxagoras sibi sumit, ut omnibus omnis</l>
<l n="877">res putet inmixtas rebus latitare, sed illud</l>
<l n="878">apparere unum, cuius sint plurima mixta</l>
<l n="879">et magis in promptu primaque in fronte locata.</l>
<l n="880">quod tamen a vera longe ratione repulsumst;</l>
<l n="881">conveniebat enim fruges quoque saepe, minaci</l>
<l n="882">robore cum in saxi franguntur, mittere signum</l>
<l n="883">sanguinis aut aliquid, nostro quae corpore aluntur.</l>
<l n="884">cum lapidi in lapidem terimus, manare cruorem</l>
<l n="885">consimili ratione herbis quoque saepe decebat,</l>
<l n="886">et latices dulcis guttas similique sapore</l>
<l n="887">mittere, lanigerae quali sunt ubere lactis,</l>
<l n="888">scilicet et glebis terrarum saepe friatis</l>
<l n="889">herbarum genera et fruges frondesque videri</l>
<l n="890">dispertita inter terram latitare minute,</l>
<l n="891">postremo in lignis cinerem fumumque videri,</l>
<l n="892">cum praefracta forent, ignisque latere minutos.</l>
<l n="893">quorum nil fieri quoniam manifesta docet res,</l>
<l n="894">scire licet non esse in rebus res ita mixtas,</l>
<l n="895">verum semina multimodis inmixta latere</l>
<l n="896">multarum rerum in rebus communia debent.</l>
<l n="897">'At saepe in magnis fit montibus' inquis 'ut altis</l>
<l n="898">arboribus vicina cacumina summa terantur</l>
<l n="899">inter se validis facere id cogentibus austris,</l>
<l n="900">donec flammai fulserunt flore coorto.'</l>
<l n="901">scilicet et non est lignis tamen insitus ignis,</l>
<l n="902">verum semina sunt ardoris multa, terendo</l>
<l n="903">quae cum confluxere, creant incendia silvis.</l>
<l n="904">quod si facta foret silvis abscondita flamma,</l>
<l n="905">non possent ullum tempus celarier ignes,</l>
<l n="906">conficerent volgo silvas, arbusta cremarent.</l>
<l n="907">iamne vides igitur, paulo quod diximus ante,</l>
<l n="908">permagni referre eadem primordia saepe</l>
<l n="909">cum quibus et quali positura contineantur</l>
<l n="910">et quos inter se dent motus accipiantque,</l>
<l n="911">atque eadem paulo inter se mutata creare</l>
<l n="912">ignes et lignum? quo pacto verba quoque ipsa</l>
<l n="913">inter se paulo mutatis sunt elementis,</l>
<l n="914">cum ligna atque ignes distincta voce notemus.</l>
<l n="915">Denique iam quae cumque in rebus cernis apertis</l>
<l n="916">si fieri non posse putas, quin materiai</l>
<l n="917">corpora consimili natura praedita fingas,</l>
<l n="918">hac ratione tibi pereunt primordia rerum:</l>
<l n="919">fiet uti risu tremulo concussa cachinnent</l>
<l n="920">et lacrimis salsis umectent ora genasque.</l>
<milestone unit="card" n="921"/><l n="921">Nunc age, quod super est, cognosce et clarius audi.</l>
<l n="922">nec me animi fallit quam sint obscura; sed acri</l>
<l n="923">percussit thyrso laudis spes magna meum cor</l>
<l n="924">et simul incussit suavem mi in pectus amorem</l>
<l n="925">Musarum, quo nunc instinctus mente vigenti</l>
<l n="926">avia Pieridum peragro loca nullius ante</l>
<l n="927">trita solo. iuvat integros accedere fontis</l>
<l n="928">atque haurire iuvatque novos decerpere flores</l>
<l n="929">insignemque meo capiti petere inde coronam,</l>
<l n="930">unde prius nulli velarint tempora Musae;</l>
<l n="931">primum quod magnis doceo de rebus et artis</l>
<l n="932">religionum animum nodis exsolvere pergo,</l>
<l n="933">deinde quod obscura de re tam lucida pango</l>
<l n="934">carmina musaeo contingens cuncta lepore.</l>
<l n="935">id quoque enim non ab nulla ratione videtur;</l>
<l n="936">sed vel uti pueris absinthia taetra medentes</l>
<l n="937">cum dare conantur, prius oras pocula circum</l>
<l n="938">contingunt mellis dulci flavoque liquore,</l>
<l n="939">ut puerorum aetas inprovida ludificetur</l>
<l n="940">labrorum tenus, interea perpotet amarum</l>
<l n="941">absinthi laticem deceptaque non capiatur,</l>
<l n="942">sed potius tali facto recreata valescat,</l>
<l n="943">sic ego nunc, quoniam haec ratio plerumque videtur</l>
<l n="944">tristior esse quibus non est tractata, retroque</l>
<l n="945">volgus abhorret ab hac, volui tibi suaviloquenti</l>
<l n="946">carmine Pierio rationem exponere nostram</l>
<l n="947">et quasi musaeo dulci contingere melle,</l>
<l n="948">si tibi forte animum tali ratione tenere</l>
<l n="949">versibus in nostris possem, dum perspicis omnem</l>
<l n="950">naturam rerum, qua constet compta figura.</l>
<milestone unit="card" n="951"/>
<l n="951">Sed quoniam docui solidissima materiai</l>
<l n="952">corpora perpetuo volitare invicta per aevom,</l>
<l n="953">nunc age, summai quaedam sit finis eorum</l>
<l n="954">nec<add>ne</add> sit, evolvamus; item quod inane repertumst</l>
<l n="955">seu locus ac spatium, res in quo quaeque gerantur,</l>
<l n="956">pervideamus utrum finitum funditus omne</l>
<l n="957">constet an immensum pateat vasteque profundum.</l>
<l n="958">Omne quod est igitur nulla regione viarum</l>
<l n="959">finitumst; namque extremum debebat habere.</l>
<l n="960">extremum porro nullius posse videtur</l>
<l n="961">esse, nisi ultra sit quod finiat, ut videatur</l>
<l n="962">quo non longius haec sensus natura sequatur.</l>
<l n="963">nunc extra summam quoniam nihil esse fatendum,</l>
<l n="964">non habet extremum, caret ergo fine modoque.</l>
<l n="965">nec refert quibus adsistas regionibus eius;</l>
<l n="966">usque adeo, quem quisque locum possedit, in omnis</l>
<l n="967">tantundem partis infinitum omne relinquit.</l>
<l n="968">Praeterea si iam finitum constituatur</l>
<l n="969">omne quod est spatium, si quis procurrat ad oras</l>
<l n="970">ultimus extremas iaciatque volatile telum,</l>
<l n="971">id validis utrum contortum viribus ire</l>
<l n="972">quo fuerit missum mavis longeque volare,</l>
<l n="973">an prohibere aliquid censes obstareque posse?</l>
<l n="974">alterutrum fatearis enim sumasque necessest.</l>
<l n="975">quorum utrumque tibi effugium praecludit et omne</l>
<l n="976">cogit ut exempta concedas fine patere.</l>
<l n="977">nam sive est aliquid quod probeat efficiatque</l>
<l n="978">quo minus quo missum est veniat finique locet se,</l>
<l n="979">sive foras fertur, non est a fine profectum.</l>
<l n="980">hoc pacto sequar atque, oras ubi cumque locaris</l>
<l n="981">extremas, quaeram: quid telo denique fiet?</l>
<l n="982">fiet uti nusquam possit consistere finis</l>
<l n="983">effugiumque fugae prolatet copia semper.</l>
<l n="984">Praeterea spatium summai totius omne</l>
<l n="985">undique si inclusum certis consisteret oris</l>
<l n="986">finitumque foret, iam copia materiai</l>
<l n="987">undique ponderibus solidis confluxet ad imum</l>
<l n="988">nec res ulla geri sub caeli tegmine posset</l>
<l n="989">nec foret omnino caelum neque lumina solis,</l>
<l n="990">quippe ubi materies omnis cumulata iaceret</l>
<l n="991">ex infinito iam tempore subsidendo.</l>
<l n="992">at nunc ni mirum requies data principiorum</l>
<l n="993">corporibus nullast, quia nil est funditus imum,</l>
<l n="994">quo quasi confluere et sedes ubi ponere possint.</l>
<l n="995">semper in adsiduo motu res quaeque geruntur</l>
<l n="996">partibus <add>in</add> cunctis, infernaque suppeditantur</l>
<l n="997">ex infinito cita corpora materiai.</l>
<l n="998">Postremo ante oculos res rem finire videtur;</l>
<l n="999">aer dissaepit collis atque aera montes,</l>
<l n="1000">terra mare et contra mare terras terminat omnis;</l>
<l n="1001">omne quidem vero nihil est quod finiat extra.</l>
<milestone unit="card" n="1002"/>
<l n="1002">est igitur natura loci spatiumque profundi,</l>
<l n="1003">quod neque clara suo percurrere fulmina cursu</l>
<l n="1004">perpetuo possint aevi labentia tractu</l>
<l n="1005">nec prorsum facere ut restet minus ire meando;</l>
<l n="1006">usque adeo passim patet ingens copia rebus</l>
<l n="1007">finibus exemptis in cunctas undique partis.</l>
<l n="1008">Ipsa modum porro sibi rerum summa parare</l>
<l n="1009">ne possit, natura tenet, quae corpus inane</l>
<l n="1010">et quod inane autem est finiri corpore cogit,</l>
<l n="1011">ut sic alternis infinita omnia reddat,</l>
<l n="1012">aut etiam alterutrum, nisi terminet alterum eorum,</l>
<l n="1013">simplice natura pateat tamen inmoderatum,</l>
<l n="1014">nec mare nec tellus neque caeli lucida templa</l>
<l n="1015">nec mortale genus nec divum corpora sancta</l>
<l n="1016">exiguum possent horai sistere tempus;</l>
<l n="1017">nam dispulsa suo de coetu materiai</l>
<l n="1018">copia ferretur magnum per inane soluta,</l>
<l n="1019">sive adeo potius numquam concreta creasset</l>
<l n="1020">ullam rem, quoniam cogi disiecta nequisset.</l>
<l n="1021">nam certe neque consilio primordia rerum</l>
<l n="1022">ordine se suo quaeque sagaci mente locarunt</l>
<l n="1023">nec quos quaeque <add>darent motus pepigere profecto</add></l>
<l n="1024">sed quia multa modis multis mutata per omne</l>
<l n="1025">ex infinito vexantur percita plagis,</l>
<l n="1026">omne genus motus et coetus experiundo</l>
<l n="1027">tandem deveniunt in talis disposituras,</l>
<l n="1028">qualibus haec rerum consistit summa creata,</l>
<l n="1029">et multos etiam magnos servata per annos</l>
<l n="1030">ut semel in motus coniectast convenientis,</l>
<l n="1031">efficit ut largis avidum mare fluminis undis</l>
<l n="1032">integrent amnes et solis terra vapore</l>
<l n="1033">fota novet fetus summissaque gens animantum</l>
<l n="1034">floreat et vivant labentis aetheris ignes.</l>
<l n="1035">quod nullo facerent pacto, nisi materiai</l>
<l n="1036">ex infinito suboriri copia posset,</l>
<l n="1037">unde amissa solent reparare in tempore quaeque.</l>
<l n="1038">nam vel uti privata cibo natura animantum</l>
<l n="1039">diffluit amittens corpus, sic omnia debent</l>
<l n="1040">dissolui simul ac defecit suppeditare</l>
<l n="1041">materies aliqua ratione aversa viai.</l>
<l n="1042">nec plagae possunt extrinsecus undique summam</l>
<l n="1043">conservare omnem, quae cumque est conciliata.</l>
<l n="1044">cudere enim crebro possunt partemque morari,</l>
<l n="1045">dum veniant aliae ac suppleri summa queatur;</l>
<l n="1046">inter dum resilire tamen coguntur et una</l>
<l n="1047">principiis rerum spatium tempusque fugai</l>
<l n="1048">largiri, ut possint a coetu libera ferri.</l>
<l n="1049">quare etiam atque etiam suboriri multa necessest,</l>
<l n="1050">et tamen ut plagae quoque possint suppetere ipsae,</l>
<l n="1051">infinita opus est vis undique materiai.</l>
<milestone unit="card" n="1052"/>
<l n="1052">Illud in his rebus longe fuge credere, Memmi,</l>
<l n="1053">in medium summae quod dicunt omnia niti</l>
<l n="1054">atque ideo mundi naturam stare sine ullis</l>
<l n="1055">ictibus externis neque quoquam posse resolvi</l>
<l n="1056">summa atque ima, quod in medium sint omnia nixa,</l>
<l n="1057">ipsum si quicquam posse in se sistere credis,</l>
<l n="1058">et quae pondera sunt sub terris omnia sursum</l>
<l n="1059">nitier in terraque retro requiescere posta,</l>
<l n="1060">ut per aquas quae nunc rerum simulacra videmus;</l>
<l n="1061">et simili ratione animalia suppa vagari</l>
<l n="1062">contendunt neque posse e terris in loca caeli</l>
<l n="1063">reccidere inferiora magis quam corpora nostra</l>
<l n="1064">sponte sua possint in caeli templa volare;</l>
<l n="1065">illi cum videant solem, nos sidera noctis</l>
<l n="1066">cernere et alternis nobiscum tempora caeli</l>
<l n="1067">dividere et noctes parilis agitare diebus.</l>
<l n="1068">sed vanus stolidis haec * * *</l>
<l n="1069">amplexi quod habent perv * * *</l>
<l n="1070">nam medium nihil esse potest * * *</l>
<l n="1071">infinita; neque omnino, si iam <add>medium sit</add>,</l>
<l n="1072">possit ibi quicquam consistere * * *</l>
<l n="1073">quam quavis alia longe ratione * * *</l>
<l n="1074">omnis enim locus ac spatium, quod in<add>ane vocamus</add>,</l>
<l n="1075">per medium, per non medium, concedere <add>debet</add></l>
<l n="1076">aeque ponderibus, motus qua cumque feruntur.</l>
<l n="1077">nec quisquam locus est, quo corpora cum venerunt,</l>
<l n="1078">ponderis amissa vi possint stare <add>in</add> inani;</l>
<l n="1079">nec quod inane autem est ulli subsistere debet,</l>
<l n="1080">quin, sua quod natura petit, concedere pergat.</l>
<l n="1081">haud igitur possunt tali ratione teneri</l>
<l n="1082">res in concilium medii cuppedine victae.</l>
<milestone unit="card" n="1083"/><l n="1083">Praeterea quoniam non omnia corpora fingunt</l>
<l n="1084">in medium niti, sed terrarum atque liquoris</l>
<l n="1086">umorem ponti magnasque e montibus undas,</l>
<l n="1085">et quasi terreno quae corpore contineantur,</l>
<l n="1087">at contra tenuis exponunt aeris auras</l>
<l n="1088">et calidos simul a medio differrier ignis,</l>
<l n="1089">atque ideo totum circum tremere aethera signis</l>
<l n="1090">et solis flammam per caeli caerula pasci,</l>
<l n="1091">quod calor a medio fugiens se ibi conligat omnis,</l>
<l n="1092">nec prorsum arboribus summos frondescere ramos</l>
<l n="1093">posse, nisi a terris paulatim cuique cibatum</l>
<l n="1094"><gap reason="lost"/></l>
<l n="1095"><gap reason="lost"/></l>
<l n="1096"><gap reason="lost"/></l>
<l n="1097"><gap reason="lost"/></l>
<l n="1098"><gap reason="lost"/></l>
<l n="1099"><gap reason="lost"/></l>
<l n="1100"><gap reason="lost"/></l>
<l n="1101"><gap reason="lost"/></l>
<l n="1102">ne volucri ritu flammarum moenia mundi</l>
<l n="1103">diffugiant subito magnum per inane soluta</l>
<l n="1104">et ne cetera consimili ratione sequantur</l>
<l n="1105">neve ruant caeli tonitralia templa superne</l>
<l n="1106">terraque se pedibus raptim subducat et omnis</l>
<l n="1107">inter permixtas rerum caelique ruinas</l>
<l n="1108">corpora solventes abeat per inane profundum,</l>
<l n="1109">temporis ut puncto nihil extet reliquiarum</l>
<l n="1110">desertum praeter spatium et primordia caeca.</l>
<l n="1111">nam qua cumque prius de parti corpora desse</l>
<l n="1112">constitues, haec rebus erit pars ianua leti,</l>
<l n="1113">hac se turba foras dabit omnis materiai.</l>
<l n="1114">Haec sic pernosces parva perductus opella;</l>
<l n="1115">namque alid ex alio clarescet nec tibi caeca</l>
<l n="1116">nox iter eripiet, quin ultima naturai</l>
<l n="1117">pervideas: ita res accendent lumina rebus.</l>
</div>
<div type="textpart" subtype="book" n="2">
<head>Liber Secundus</head>
<milestone unit="card" n="1"/>
<l n="1">Suave, mari magno turbantibus aequora ventis</l>
<l n="2">e terra magnum alterius spectare laborem;</l>
<l n="3">non quia vexari quemquamst iucunda voluptas,</l>
<l n="4">sed quibus ipse malis careas quia cernere suavest.</l>
<l n="6">suave etiam belli certamina magna tueri</l>
<l n="5">per campos instructa tua sine parte pericli;</l>
<l n="7">sed nihil dulcius est, bene quam munita tenere</l>
<l n="8">edita doctrina sapientum templa serena,</l>
<l n="9">despicere unde queas alios passimque videre</l>
<l n="10">errare atque viam palantis quaerere vitae,</l>
<l n="11">certare ingenio, contendere nobilitate,</l>
<l n="12">noctes atque dies niti praestante labore</l>
<l n="13">ad summas emergere opes rerumque potiri.</l>
<l n="14">o miseras hominum mentes, o pectora caeca!</l>
<l n="15">qualibus in tenebris vitae quantisque periclis</l>
<l n="16">degitur hoc aevi quod cumquest! nonne videre</l>
<l n="17">nihil aliud sibi naturam latrare, nisi ut qui</l>
<l n="18">corpore seiunctus dolor absit, mente fruatur</l>
<l n="19">iucundo sensu cura semota metuque?</l>
<l n="20">ergo corpoream ad naturam pauca videmus</l>
<l n="21">esse opus omnino: quae demant cumque dolorem,</l>
<l n="22">delicias quoque uti multas substernere possint</l>
<l n="23">gratius inter dum, neque natura ipsa requirit,</l>
<l n="24">si non aurea sunt iuvenum simulacra per aedes</l>
<l n="25">lampadas igniferas manibus retinentia dextris,</l>
<l n="26">lumina nocturnis epulis ut suppeditentur,</l>
<l n="27">nec domus argento fulget auroque renidet</l>
<l n="28">nec citharae reboant laqueata aurataque templa,</l>
<l n="29">cum tamen inter se prostrati in gramine molli</l>
<l n="30">propter aquae rivum sub ramis arboris altae</l>
<l n="31">non magnis opibus iucunde corpora curant,</l>
<l n="32">praesertim cum tempestas adridet et anni</l>
<l n="33">tempora conspergunt viridantis floribus herbas.</l>
<l n="34">nec calidae citius decedunt corpore febres,</l>
<l n="35">textilibus si in picturis ostroque rubenti</l>
<l n="36">iacteris, quam si in plebeia veste cubandum est.</l>
<l n="37">quapropter quoniam nihil nostro in corpore gazae</l>
<l n="38">proficiunt neque nobilitas nec gloria regni,</l>
<l n="39">quod super est, animo quoque nil prodesse putandum;</l>
<l n="40">si non forte tuas legiones per loca campi</l>
<l n="41">fervere cum videas belli simulacra cientis,</l>
<l n="42">subsidiis magnis et opum vi constabilitas,</l>
<l n="43">ornatas armis stlattas pariterque animatas,</l>
<l n="44">his tibi tum rebus timefactae religiones</l>
<l n="45">effugiunt animo pavidae mortisque timores</l>
<l n="46">tum vacuum pectus lincunt curaque solutum.</l>
<l n="47">quod si ridicula haec ludibriaque esse videmus,</l>
<l n="48">re veraque metus hominum curaeque sequaces</l>
<l n="49">nec metuunt sonitus armorum nec fera tela</l>
<l n="50">audacterque inter reges rerumque potentis</l>
<l n="51">versantur neque fulgorem reverentur ab auro</l>
<l n="52">nec clarum vestis splendorem purpureai,</l>
<l n="53">quid dubitas quin omnis sit haec rationis potestas,</l>
<l n="54">omnis cum in tenebris praesertim vita laboret?</l>
<l n="55">nam vel uti pueri trepidant atque omnia caecis</l>
<l n="56">in tenebris metuunt, sic nos in luce timemus</l>
<l n="57">inter dum, nihilo quae sunt metuenda magis quam</l>
<l n="58">quae pueri in tenebris pavitant finguntque futura.</l>
<l n="59">hunc igitur terrorem animi tenebrasque necessest</l>
<l n="60">non radii solis neque lucida tela diei</l>
<l n="61">discutiant, sed naturae species ratioque.</l>
<milestone unit="card" n="62"/><l n="62">Nunc age, quo motu genitalia materiai</l>
<l n="63">corpora res varias gignant genitasque resolvant</l>
<l n="64">et qua vi facere id cogantur quaeque sit ollis</l>
<l n="65">reddita mobilitas magnum per inane meandi,</l>
<l n="66">expediam: tu te dictis praebere memento.</l>
<l n="67">nam certe non inter se stipata cohaeret</l>
<l n="68">materies, quoniam minui rem quamque videmus</l>
<l n="69">et quasi longinquo fluere omnia cernimus aevo</l>
<l n="70">ex oculisque vetustatem subducere nostris,</l>
<l n="71">cum tamen incolumis videatur summa manere</l>
<l n="72">propterea quia, quae decedunt corpora cuique,</l>
<l n="73">unde abeunt minuunt, quo venere augmine donant.</l>
<l n="74">illa senescere, at haec contra florescere cogunt,</l>
<l n="75">nec remorantur ibi. sic rerum summa novatur</l>
<l n="76">semper, et inter se mortales mutua vivunt.</l>
<l n="77">augescunt aliae gentes, aliae minuuntur,</l>
<l n="78">inque brevi spatio mutantur saecla animantum</l>
<l n="79">et quasi cursores vitai lampada tradunt.</l>
<milestone unit="card" n="80"/>
<l n="80">Si cessare putas rerum primordia posse</l>
<l n="81">cessandoque novos rerum progignere motus,</l>
<l n="82">avius a vera longe ratione vagaris.</l>
<l n="83">nam quoniam per inane vagantur, cuncta necessest</l>
<l n="84">aut gravitate sua ferri primordia rerum</l>
<l n="85">aut ictu forte alterius. nam <add>cum</add> cita saepe</l>
<l n="86">obvia conflixere, fit ut diversa repente</l>
<l n="87">dissiliant; neque enim mirum, durissima quae sint</l>
<l n="88">ponderibus solidis neque quicquam a tergibus obstet.</l>
<l n="89">et quo iactari magis omnia materiai</l>
<l n="90">corpora pervideas, reminiscere totius imum</l>
<l n="91">nil esse in summa, neque habere ubi corpora prima</l>
<l n="92">consistant, quoniam spatium sine fine modoquest</l>
<l n="93">inmensumque patere in cunctas undique partis</l>
<l n="94">pluribus ostendi et certa ratione probatumst.</l>
<l n="95">quod quoniam constat, ni mirum nulla quies est</l>
<l n="96">reddita corporibus primis per inane profundum,</l>
<l n="97">sed magis adsiduo varioque exercita motu</l>
<l n="98">partim intervallis magnis confulta resultant,</l>
<l n="99">pars etiam brevibus spatiis vexantur ab ictu.</l>
<l n="100">et quae cumque magis condenso conciliatu</l>
<l n="101">exiguis intervallis convecta resultant,</l>
<l n="102">indupedita suis perplexis ipsa figuris,</l>
<l n="103">haec validas saxi radices et fera ferri</l>
<l n="104">corpora constituunt et cetera <add>de</add> genere horum.</l>
<l n="105">paucula quae porro magnum per inane vagantur,</l>
<l n="106">cetera dissiliunt longe longeque recursant</l>
<l n="107">in magnis intervallis; haec aera rarum</l>
<l n="108">sufficiunt nobis et splendida lumina solis.</l>
<l n="109">multaque praeterea magnum per inane vagantur,</l>
<l n="110">conciliis rerum quae sunt reiecta nec usquam</l>
<l n="111">consociare etiam motus potuere recepta.</l>
<l n="112">Cuius, uti memoro, rei simulacrum et imago</l>
<l n="113">ante oculos semper nobis versatur et instat.</l>
<l n="114">contemplator enim, cum solis lumina cumque</l>
<l n="115">inserti fundunt radii per opaca domorum:</l>
<l n="116">multa minuta modis multis per inane videbis</l>
<l n="117">corpora misceri radiorum lumine in ipso</l>
<l n="118">et vel ut aeterno certamine proelia pugnas</l>
<l n="119">edere turmatim certantia nec dare pausam,</l>
<l n="120">conciliis et discidiis exercita crebris;</l>
<l n="121">conicere ut possis ex hoc, primordia rerum</l>
<l n="122">quale sit in magno iactari semper inani.</l>
<l n="123">dum taxat, rerum magnarum parva potest res</l>
<l n="124">exemplare dare et vestigia notitiai.</l>
<l n="125">Hoc etiam magis haec animum te advertere par est</l>
<l n="126">corpora quae in solis radiis turbare videntur,</l>
<l n="127">quod tales turbae motus quoque materiai</l>
<l n="128">significant clandestinos caecosque subesse.</l>
<l n="129">multa videbis enim plagis ibi percita caecis</l>
<l n="130">commutare viam retroque repulsa reverti</l>
<l n="131">nunc huc nunc illuc in cunctas undique partis.</l>
<l n="132">scilicet hic a principiis est omnibus error.</l>
<l n="133">prima moventur enim per se primordia rerum,</l>
<l n="134">inde ea quae parvo sunt corpora conciliatu</l>
<l n="135">et quasi proxima sunt ad viris principiorum,</l>
<l n="136">ictibus illorum caecis inpulsa cientur,</l>
<l n="137">ipsaque <add>pro</add>porro paulo maiora lacessunt.</l>
<l n="138">sic a principiis ascendit motus et exit</l>
<l n="139">paulatim nostros ad sensus, ut moveantur</l>
<l n="140">illa quoque, in solis quae lumine cernere quimus</l>
<l n="141">nec quibus id faciant plagis apparet aperte.</l>
<milestone unit="card" n="142"/>
<l n="142">Nunc quae mobilitas sit reddita materiai</l>
<l n="143">corporibus, paucis licet hinc cognoscere, Memmi.</l>
<l n="144">primum aurora novo cum spargit lumine terras</l>
<l n="145">et variae volucres nemora avia pervolitantes</l>
<l n="146">aera per tenerum liquidis loca vocibus opplent,</l>
<l n="147">quam subito soleat sol ortus tempore tali</l>
<l n="148">convestire sua perfundens omnia luce,</l>
<l n="149">omnibus in promptu manifestumque esse videmus.</l>
<l n="150">at vapor is, quem sol mittit, lumenque serenum</l>
<l n="151">non per inane meat vacuum; quo tardius ire</l>
<l n="152">cogitur, aerias quasi dum diverberat undas;</l>
<l n="153">nec singillatim corpuscula quaeque vaporis</l>
<l n="154">sed complexa meant inter se conque globata;</l>
<l n="155">qua propter simul inter se retrahuntur et extra</l>
<l n="156">officiuntur, uti cogantur tardius ire.</l>
<l n="157">at quae sunt solida primordia simplicitate,</l>
<l n="158">cum per inane meant vacuum nec res remoratur</l>
<l n="159">ulla foris atque ipsa suis e partibus unum,</l>
<l n="160">unum, in quem coepere, locum conixa feruntur,</l>
<l n="161">debent ni mirum praecellere mobilitate</l>
<l n="162">et multo citius ferri quam lumina solis</l>
<l n="163">multiplexque loci spatium transcurrere eodem</l>
<l n="164">tempore quo solis pervolgant fulgura caelum.</l>
<l n="164a">* * *</l>
<l n="165">nec persectari primordia singula quaeque,</l>
<l n="166">ut videant qua quicque geratur cum ratione.</l>
<l n="167">At quidam contra haec, ignari materiai,</l>
<l n="168">naturam non posse deum sine numine reddunt</l>
<l n="169">tanto opere humanis rationibus atmoderate</l>
<l n="170">tempora mutare annorum frugesque creare</l>
<l n="171">et iam cetera, mortalis quae suadet adire</l>
<l n="172">ipsaque deducit dux vitae dia voluptas</l>
<l n="173">et res per Veneris blanditur saecla propagent,</l>
<l n="174">ne genus occidat humanum. quorum omnia causa</l>
<l n="175">constituisse deos cum fingunt, omnibus rebus</l>
<l n="176">magno opere a vera lapsi ratione videntur.</l>
<l n="177">nam quamvis rerum ignorem primordia quae sint,</l>
<l n="178">hoc tamen ex ipsis caeli rationibus ausim</l>
<l n="179">confirmare aliisque ex rebus reddere multis,</l>
<l n="180">nequaquam nobis divinitus esse creatam</l>
<l n="181">naturam mundi: tanta stat praedita culpa.</l>
<l n="182">quae tibi posterius, Memmi, faciemus aperta;</l>
<l n="183">nunc id quod super est de motibus expediemus.</l>
<milestone unit="card" n="184"/><l n="184">Nunc locus est, ut opinor, in his illud quoque rebus</l>
<l n="185">confirmare tibi, nullam rem posse sua vi</l>
<l n="186">corpoream sursum ferri sursumque meare.</l>
<l n="187">ne tibi dent in eo flammarum corpora frudem;</l>
<l n="188">sursus enim versus gignuntur et augmina sumunt</l>
<l n="189">et sursum nitidae fruges arbustaque crescunt,</l>
<l n="190">pondera, quantum in se est, cum deorsum cuncta ferantur.</l>
<l n="191">nec cum subsiliunt ignes ad tecta domorum</l>
<l n="192">et celeri flamma degustant tigna trabesque,</l>
<l n="193">sponte sua facere id sine vi subiecta putandum est.</l>
<l n="194">quod genus e nostro com missus corpore sanguis</l>
<l n="195">emicat exultans alte spargitque cruorem.</l>
<l n="196">nonne vides etiam quanta vi tigna trabesque</l>
<l n="197">respuat umor aquae? nam quo magis ursimus altum</l>
<l n="198">derecta et magna vi multi pressimus aegre,</l>
<l n="199">tam cupide sursum removet magis atque remittit,</l>
<l n="200">plus ut parte foras emergant exiliantque.</l>
<l n="201">nec tamen haec, quantum est in se, dubitamus, opinor,</l>
<l n="202">quin vacuum per inane deorsum cuncta ferantur.</l>
<l n="203">sic igitur debent flammae quoque posse per auras</l>
<l n="204">aeris expressae sursum succedere, quamquam</l>
<l n="205">pondera, quantum in <add>se</add> est, deorsum <add>de</add>ducere pugnent.</l>
<l n="206">nocturnasque faces caeli sublime volantis</l>
<l n="207">nonne vides longos flammarum ducere tractus</l>
<l n="208">in quas cumque dedit partis natura meatum?</l>
<l n="209">non cadere in terras stellas et sidera cernis?</l>
<l n="210">sol etiam <add>caeli</add> de vertice dissipat omnis</l>
<l n="211">ardorem in partis et lumine conserit arva;</l>
<l n="212">in terras igitur quoque solis vergitur ardor.</l>
<l n="213">transversosque volare per imbris fulmina cernis,</l>
<l n="214">nunc hinc nunc illinc abrupti nubibus ignes</l>
<l n="215">concursant; cadit in terras vis flammea volgo.</l>
<milestone unit="card" n="216"/><l n="216">Illud in his quoque te rebus cognoscere avemus,</l>
<l n="217">corpora cum deorsum rectum per inane feruntur</l>
<l n="218">ponderibus propriis, incerto tempore ferme</l>
<l n="219">incertisque locis spatio depellere paulum,</l>
<l n="220">tantum quod momen mutatum dicere possis.</l>
<l n="221">quod nisi declinare solerent, omnia deorsum</l>
<l n="222">imbris uti guttae caderent per inane profundum</l>
<l n="223">nec foret offensus natus nec plaga creata</l>
<l n="224">principiis; ita nihil umquam natura creasset.</l>
<l n="225">Quod si forte aliquis credit graviora potesse</l>
<l n="226">corpora, quo citius rectum per inane feruntur,</l>
<l n="227">incidere ex supero levioribus atque ita plagas</l>
<l n="228">gignere, quae possint genitalis reddere motus,</l>
<l n="229">avius a vera longe ratione recedit.</l>
<l n="230">nam per aquas quae cumque cadunt atque aera rarum,</l>
<l n="231">haec pro ponderibus casus celerare necessest</l>
<l n="232">propterea quia corpus aquae naturaque tenvis</l>
<l n="233">aeris haud possunt aeque rem quamque morari,</l>
<l n="234">sed citius cedunt gravioribus exsuperata;</l>
<l n="235">at contra nulli de nulla parte neque ullo</l>
<l n="236">tempore inane potest vacuum subsistere rei,</l>
<l n="237">quin, sua quod natura petit, concedere pergat;</l>
<l n="238">omnia qua propter debent per inane quietum</l>
<l n="239">aeque ponderibus non aequis concita ferri.</l>
<l n="240">haud igitur poterunt levioribus incidere umquam</l>
<l n="241">ex supero graviora neque ictus gignere per se,</l>
<l n="242">qui varient motus, per quos natura gerat res.</l>
<l n="243">quare etiam atque etiam paulum inclinare necessest</l>
<l n="244">corpora; nec plus quam minimum, ne fingere motus</l>
<l n="245">obliquos videamur et id res vera refutet.</l>
<l n="246">namque hoc in promptu manifestumque esse videmus,</l>
<l n="247">pondera, quantum in <add>se</add> est, non posse obliqua meare,</l>
<l n="248">ex supero cum praecipitant, quod cernere possis;</l>
<l n="249">sed nihil omnino <add>recta</add> regione viai</l>
<l n="250">declinare quis est qui possit cernere sese?</l>
<l n="251">Denique si semper motu conectitur omnis</l>
<l n="252">et vetere exoritur <add>motus</add> novus ordine certo</l>
<l n="253">nec declinando faciunt primordia motus</l>
<l n="254">principium quoddam, quod fati foedera rumpat,</l>
<l n="255">ex infinito ne causam causa sequatur,</l>
<l n="256">libera per terras unde haec animantibus exstat,</l>
<l n="257">unde est haec, inquam, fatis avolsa voluntas,</l>
<l n="258">per quam progredimur quo ducit quemque voluptas,</l>
<l n="259">declinamus item motus nec tempore certo</l>
<l n="260">nec regione loci certa, sed ubi ipsa tulit mens?</l>
<l n="261">nam dubio procul his rebus sua cuique voluntas</l>
<l n="262">principium dat et hinc motus per membra rigantur.</l>
<l n="263">nonne vides etiam patefactis tempore puncto</l>
<l n="264">carceribus non posse tamen prorumpere equorum</l>
<l n="265">vim cupidam tam de subito quam mens avet ipsa?</l>
<l n="266">omnis enim totum per corpus materiai</l>
<l n="267">copia conciri debet, concita per artus</l>
<l n="268">omnis ut studium mentis conixa sequatur;</l>
<l n="269">ut videas initum motus a corde creari</l>
<l n="270">ex animique voluntate id procedere primum,</l>
<l n="271">inde dari porro per totum corpus et artus.</l>
<l n="272">nec similest ut cum inpulsi procedimus ictu</l>
<l n="273">viribus alterius magnis magnoque coactu;</l>
<l n="274">nam tum materiem totius corporis omnem</l>
<l n="275">perspicuumst nobis invitis ire rapique,</l>
<l n="276">donec eam refrenavit per membra voluntas.</l>
<l n="277">iamne vides igitur, quamquam vis extera multos</l>
<l n="278">pellat et invitos cogat procedere saepe</l>
<l n="279">praecipitesque rapi, tamen esse in pectore nostro</l>
<l n="280">quiddam quod contra pugnare obstareque possit?</l>
<l n="281">cuius ad arbitrium quoque copia materiai</l>
<l n="282">cogitur inter dum flecti per membra per artus</l>
<l n="283">et proiecta refrenatur retroque residit.</l>
<l n="284">quare in seminibus quoque idem fateare necessest,</l>
<l n="285">esse aliam praeter plagas et pondera causam</l>
<l n="286">motibus, unde haec est nobis innata potestas,</l>
<l n="287">de nihilo quoniam fieri nihil posse videmus.</l>
<l n="288">pondus enim prohibet ne plagis omnia fiant</l>
<l n="289">externa quasi vi; sed ne res ipsa necessum</l>
<l n="290">intestinum habeat cunctis in rebus agendis</l>
<l n="291">et devicta quasi cogatur ferre patique,</l>
<l n="292">id facit exiguum clinamen principiorum</l>
<l n="293">nec regione loci certa nec tempore certo.</l>
<milestone unit="card" n="294"/><l n="294">Nec stipata magis fuit umquam materiai</l>
<l n="295">copia nec porro maioribus intervallis;</l>
<l n="296">nam neque adaugescit quicquam neque deperit inde.</l>
<l n="297">qua propter quo nunc in motu principiorum</l>
<l n="298">corpora sunt, in eodem ante acta aetate fuere</l>
<l n="299">et post haec semper simili ratione ferentur,</l>
<l n="300">et quae consuerint gigni gignentur eadem</l>
<l n="301">condicione et erunt et crescent vique valebunt,</l>
<l n="302">quantum cuique datum est per foedera naturai.</l>
<l n="303">nec rerum summam commutare ulla potest vis;</l>
<l n="304">nam neque quo possit genus ullum materiai</l>
<l n="305">effugere ex omni quicquam est <add>extra</add>, neque in omne</l>
<l n="306">unde coorta queat nova vis inrumpere et omnem</l>
<l n="307">naturam rerum mutare et vertere motus.</l>
<milestone unit="card" n="308"/>
<l n="308">Illud in his rebus non est mirabile, quare,</l>
<l n="309">omnia cum rerum primordia sint in motu,</l>
<l n="310">summa tamen summa videatur stare quiete,</l>
<l n="311">praeter quam siquid proprio dat corpore motus.</l>
<l n="312">omnis enim longe nostris ab sensibus infra</l>
<l n="313">primorum natura iacet; qua propter, ubi ipsa</l>
<l n="314">cernere iam nequeas, motus quoque surpere debent;</l>
<l n="315">praesertim cum, quae possimus cernere, celent</l>
<l n="316">saepe tamen motus spatio diducta locorum.</l>
<l n="317">nam saepe in colli tondentes pabula laeta</l>
<l n="318">lanigerae reptant pecudes, quo quamque vocantes</l>
<l n="319">invitant herbae gemmantes rore recenti,</l>
<l n="320">et satiati agni ludunt blandeque coruscant;</l>
<l n="321">omnia quae nobis longe confusa videntur</l>
<l n="322">et velut in viridi candor consistere colli.</l>
<l n="323">praeterea magnae legiones cum loca cursu</l>
<l n="324">camporum complent belli simulacra cientes,</l>
<l n="325">fulgor ubi ad caelum se tollit totaque circum</l>
<l n="326">aere renidescit tellus supterque virum vi</l>
<l n="327">excitur pedibus sonitus clamoreque montes</l>
<l n="328">icti reiectant voces ad sidera mundi</l>
<l n="329">et circum volitant equites mediosque repente</l>
<l n="330">tramittunt valido quatientes impete campos;</l>
<l n="331">et tamen est quidam locus altis montibus, <add>unde</add></l>
<l n="332">stare videntur et in campis consistere fulgor.</l>
<milestone unit="card" n="333"/><l n="333">Nunc age, iam deinceps cunctarum exordia rerum</l>
<l n="334">qualia sint et quam longe distantia formis,</l>
<l n="335">percipe, multigenis quam sint variata figuris;</l>
<l n="336">non quo multa parum simili sint praedita forma,</l>
<l n="337">sed quia non volgo paria omnibus omnia constant.</l>
<l n="338">nec mirum; nam cum sit eorum copia tanta,</l>
<l n="339">ut neque finis, uti docui, neque summa sit ulla,</l>
<l n="340">debent ni mirum non omnibus omnia prorsum</l>
<l n="341">esse pari filo similique adfecta figura.</l>
<l n="342">Praeterea genus humanum mutaeque natantes</l>
<l n="343">squamigerum pecudes et laeta armenta feraeque</l>
<l n="344">et variae volucres, laetantia quae loca aquarum</l>
<l n="345">concelebrant circum ripas fontisque lacusque,</l>
<l n="346">et quae pervolgant nemora avia pervolitantes,</l>
<l n="347">quorum unum quidvis generatim sumere perge;</l>
<l n="348">invenies tamen inter se differre figuris.</l>
<l n="349">nec ratione alia proles cognoscere matrem</l>
<l n="350">nec mater posset prolem; quod posse videmus</l>
<l n="351">nec minus atque homines inter se nota cluere.</l>
<l n="352">nam saepe ante deum vitulus delubra decora</l>
<l n="353">turicremas propter mactatus concidit aras</l>
<l n="354">sanguinis expirans calidum de pectore flumen;</l>
<l n="355">at mater viridis saltus orbata peragrans</l>
<l n="356">novit humi pedibus vestigia pressa bisulcis,</l>
<l n="357">omnia convisens oculis loca, si queat usquam</l>
<l n="358">conspicere amissum fetum, completque querellis</l>
<l n="359">frondiferum nemus adsistens et crebra revisit</l>
<l n="360">ad stabulum desiderio perfixa iuvenci,</l>
<l n="361">nec tenerae salices atque herbae rore vigentes</l>
<l n="362">fluminaque ulla queunt summis labentia ripis</l>
<l n="363">oblectare animum subitamque avertere curam,</l>
<l n="364">nec vitulorum aliae species per pabula laeta</l>
<l n="365">derivare queunt animum curaque levare;</l>
<l n="366">usque adeo quiddam proprium notumque requirit.</l>
<l n="367">praeterea teneri tremulis cum vocibus haedi</l>
<l n="368">cornigeras norunt matres agnique petulci</l>
<l n="369">balantum pecudes; ita, quod natura resposcit,</l>
<l n="370">ad sua quisque fere decurrunt ubera lactis.</l>
<l n="371">Postremo quodvis frumentum non tamen omne</l>
<l n="372">quidque suo genere inter se simile esse videbis,</l>
<l n="373">quin intercurrat quaedam distantia formis.</l>
<l n="374">concharumque genus parili ratione videmus</l>
<l n="375">pingere telluris gremium, qua mollibus undis</l>
<l n="376">litoris incurvi bibulam pavit aequor harenam.</l>
<l n="377">quare etiam atque etiam simili ratione necessest,</l>
<l n="378">natura quoniam constant neque facta manu sunt</l>
<l n="379">unius ad certam formam primordia rerum,</l>
<l n="380">dissimili inter se quaedam volitare figura.</l>
<milestone unit="card" n="381"/><l n="381">Perfacile est animi ratione exsolvere nobis</l>
<l n="382">quare fulmineus multo penetralior ignis</l>
<l n="383">quam noster fluat e taedis terrestribus ortus;</l>
<l n="384">dicere enim possis caelestem fulminis ignem</l>
<l n="385">subtilem magis e parvis constare figuris</l>
<l n="386">atque ideo transire foramina quae nequit ignis</l>
<l n="387">noster hic e lignis ortus taedaque creatus.</l>
<l n="388">praeterea lumen per cornum transit, at imber</l>
<l n="389">respuitur. quare, nisi luminis illa minora</l>
<l n="390">corpora sunt quam de quibus est liquor almus aquarum?</l>
<l n="391">et quamvis subito per colum vina videmus</l>
<l n="392">perfluere, at contra tardum cunctatur olivom,</l>
<l n="393">aut quia ni mirum maioribus est elementis</l>
<l n="394">aut magis hamatis inter se perque plicatis,</l>
<l n="395">atque ideo fit uti non tam diducta repente</l>
<l n="396">inter se possint primordia singula quaeque</l>
<l n="397">singula per cuiusque foramina permanare.</l>
<milestone unit="card" n="398"/><l n="398">Huc accedit uti mellis lactisque liquores</l>
<l n="399">iucundo sensu linguae tractentur in ore;</l>
<l n="400">at contra taetra absinthi natura ferique</l>
<l n="401">centauri foedo pertorquent ora sapore;</l>
<l n="402">ut facile agnoscas e levibus atque rutundis</l>
<l n="403">esse ea quae sensus iucunde tangere possunt,</l>
<l n="404">at contra quae amara atque aspera cumque videntur,</l>
<l n="405">haec magis hamatis inter se nexa teneri</l>
<l n="406">proptereaque solere vias rescindere nostris</l>
<l n="407">sensibus introituque suo perrumpere corpus.</l>
<l n="408">omnia postremo bona sensibus et mala tactu</l>
<l n="409">dissimili inter se pugnant perfecta figura;</l>
<l n="410">ne tu forte putes serrae stridentis acerbum</l>
<l n="411">horrorem constare elementis levibus aeque</l>
<l n="412">ac musaea mele, per chordas organici quae</l>
<l n="413">mobilibus digitis expergefacta figurant;</l>
<l n="414">neu simili penetrare putes primordia forma</l>
<l n="415">in nares hominum, cum taetra cadavera torrent,</l>
<l n="416">et cum scena croco Cilici perfusa recens est</l>
<l n="417">araque Panchaeos exhalat propter odores;</l>
<l n="418">neve bonos rerum simili constare colores</l>
<l n="419">semine constituas, oculos qui pascere possunt,</l>
<l n="420">et qui conpungunt aciem lacrimareque cogunt</l>
<l n="421">aut foeda specie foedi turpesque videntur.</l>
<l n="422">omnis enim, sensus quae mulcet cumque, <add>tibi res</add></l>
<l n="423">haut sine principiali aliquo levore creatast;</l>
<l n="424">at contra quae cumque molesta atque aspera constat,</l>
<l n="425">non aliquo sine materiae squalore repertast.</l>
<l n="426">Sunt etiam quae iam nec levia iure putantur</l>
<l n="427">esse neque omnino flexis mucronibus unca,</l>
<l n="428">sed magis angellis paulum prostantibus, <add>ut quae</add></l>
<l n="429">titillare magis sensus quam laedere possint,</l>
<l n="430">fecula iam quo de genere est inulaeque sapores.</l>
<l n="431">Denique iam calidos ignis gelidamque pruinam</l>
<l n="432">dissimili dentata modo conpungere sensus</l>
<l n="433">corporis, indicio nobis est tactus uterque.</l>
<l n="434">tactus enim, tactus, pro divum numina sancta,</l>
<l n="435">corporis est sensus, vel cum res extera sese</l>
<l n="436">insinuat, vel cum laedit quae in corpore natast</l>
<l n="437">aut iuvat egrediens genitalis per Veneris res,</l>
<l n="438">aut ex offensu cum turbant corpore in ipso,</l>
<l n="439">semina confundunt inter se concita sensum;</l>
<l n="440">ut si forte manu quamvis iam corporis ipse</l>
<l n="441">tute tibi partem ferias atque experiare.</l>
<l n="442">qua propter longe formas distare necessest</l>
<l n="443">principiis, varios quae possint edere sensus.</l>
<l n="444">Denique quae nobis durata ac spissa videntur,</l>
<l n="445">haec magis hamatis inter sese esse necessest</l>
<l n="446">et quasi ramosis alte compacta teneri.</l>
<l n="447">in quo iam genere in primis adamantina saxa</l>
<l n="448">prima acie constant ictus contemnere sueta</l>
<l n="449">et validi silices ac duri robora ferri</l>
<l n="450">aeraque quae claustris restantia vociferantur.</l>
<l n="451">illa quidem debent e levibus atque rutundis</l>
<l n="452">esse magis, fluvido quae corpore liquida constant.</l>
<l n="453">namque papaveris haustus itemst facilis quod aquarum;</l>
<l n="454">nec retinentur enim inter se glomeramina quaeque</l>
<l n="455">et perculsus item proclive volubilis exstat.</l>
<l n="456">omnia postremo quae puncto tempore cernis</l>
<l n="457">diffugere ut fumum nebulas flammasque, necessest,</l>
<l n="458">si minus omnia sunt e levibus atque rotundis,</l>
<l n="459">at non esse tamen perplexis indupedita,</l>
<l n="460">pungere uti possint corpus penetrareque saxa,</l>
<l n="461">nec tamen haerere inter se; quod cumque videmus</l>
<l n="462">sensibus dentatum, facile ut cognoscere possis</l>
<l n="463">non e perplexis, sed acutis esse elementis.</l>
<l n="464">sed quod amara vides eadem quae fluvida constant,</l>
<l n="465">sudor uti maris est, minime mirabile debet</l>
<l n="465a">* * *</l>
<l n="466">nam quod fluvidus est, e levibus atque rotundis</l>
<l n="467">est, sed levibus <add>sunt hamata</add> admixta doloris</l>
<l n="468">corpora. nec tamen haec retineri hamata necessust:</l>
<l n="469">scilicet esse globosa tamen, cum squalida constent,</l>
<l n="470">provolvi simul ut possint et laedere sensus.</l>
<l n="471">et quo mixta putes magis aspera levibus esse</l>
<l n="472">principiis, unde est Neptuni corpus acerbum,</l>
<l n="473">est ratio secernendi seorsumque videndi,</l>
<l n="474">umor dulcis ubi per terras crebrius idem</l>
<l n="475">percolatur, ut in foveam fluat ac mansuescat;</l>
<l n="476">linquit enim supera taetri primordia viri,</l>
<l n="477">aspera quo magis in terris haerescere possint.</l>
<milestone unit="card" n="478"/>
<l n="478">Quod quoniam docui, pergam conectere rem quae</l>
<l n="479">ex hoc apta fidem ducat, primordia rerum</l>
<l n="480">finita variare figurarum ratione.</l>
<l n="481">quod si non ita sit, rursum iam semina quaedam</l>
<l n="482">esse infinito debebunt corporis auctu.</l>
<l n="483">namque in eadem una cuiusvis iam brevitate</l>
<l n="484">corporis inter se multum variare figurae</l>
<l n="485">non possunt. fac enim minimis e partibus esse</l>
<l n="486">corpora prima tribus, vel paulo pluribus auge;</l>
<l n="487">nempe ubi eas partis unius corporis omnis,</l>
<l n="488">summa atque ima locans, transmutans dextera laevis,</l>
<l n="489">omnimodis expertus eris, quam quisque det ordo</l>
<l n="490">formai speciem totius corporis eius,</l>
<l n="491">quod super est, si forte voles variare figuras,</l>
<l n="492">addendum partis alias erit. inde sequetur,</l>
<l n="493">adsimili ratione alias ut postulet ordo,</l>
<l n="494">si tu forte voles etiam variare figuras.</l>
<l n="495">ergo formarum novitatem corporis augmen</l>
<l n="496">subsequitur. quare non est ut credere possis</l>
<l n="497">esse infinitis distantia semina formis,</l>
<l n="498">ne quaedam cogas inmani maximitate</l>
<l n="499">esse, supra quod iam docui non posse probari.</l>
<l n="500">iam tibi barbaricae vestes Meliboeaque fulgens</l>
<l n="501">purpura Thessalico concharum tacta colore,</l>
<l n="502">aurea pavonum ridenti imbuta lepore</l>
<l n="503">saecla novo rerum superata colore iacerent</l>
<l n="504">et contemptus odor smyrnae mellisque sapores,</l>
<l n="505">et cycnea mele Phoebeaque daedala chordis</l>
<l n="506">carmina consimili ratione oppressa silerent;</l>
<l n="507">namque aliis aliud praestantius exoreretur.</l>
<l n="508">cedere item retro possent in deteriores</l>
<l n="509">omnia sic partis, ut diximus in melioris;</l>
<l n="510">namque aliis aliud retro quoque taetrius esset</l>
<l n="511">naribus auribus atque oculis orisque sapori.</l>
<l n="512">quae quoniam non sunt, <add>sed</add> rebus reddita certa</l>
<l n="513">finis utrimque tenet summam, fateare necessest</l>
<l n="514">materiem quoque finitis differe figuris.</l>
<l n="515">denique ab ignibus ad gelidas hiemum usque pruinas</l>
<l n="516">finitumst retroque pari ratione remensumst.</l>
<l n="517">omnis enim calor ac frigus mediique tepores</l>
<l n="518">interutrasque iacent explentes ordine summam.</l>
<l n="519">ergo finita distant ratione creata,</l>
<l n="520">ancipiti quoniam mucroni utrimque notantur,</l>
<l n="521">hinc flammis illinc rigidis infesta pruinis.</l>
<milestone unit="card" n="522"/><l n="522">Quod quoniam docui, pergam conectere rem quae</l>
<l n="523">ex hoc apta fidem ducat, primordia rerum,</l>
<l n="524">inter se simili quae sunt perfecta figura,</l>
<l n="525">infinita cluere. etenim distantia cum sit</l>
<l n="526">formarum finita, necesse est quae similes sint</l>
<l n="527">esse infinitas aut summam materiai</l>
<l n="528">finitam constare, id quod non esse probavi.</l>
<l n="528a">* * *</l>
<l n="529">versibus ostendam corpuscula materiai</l>
<l n="530">ex infinito summam rerum usque tenere</l>
<l n="531">undique protelo plagarum continuato.</l>
<l n="532">nam quod rara vides magis esse animalia quaedam</l>
<l n="533">fecundamque magis naturam cernis in illis,</l>
<l n="534">at regione locoque alio terrisque remotis</l>
<l n="535">multa licet genere esse in eo numerumque repleri;</l>
<l n="536">sicut quadripedum cum primis esse videmus</l>
<l n="537">in genere anguimanus elephantos, India quorum</l>
<l n="538">milibus e multis vallo munitur eburno,</l>
<l n="539">ut penitus nequeat penetrari: tanta ferarum</l>
<l n="540">vis est, quarum nos perpauca exempla videmus.</l>
<l n="541">sed tamen id quoque uti concedam, quam lubet esto</l>
<l n="542">unica res quaedem nativo corpore sola,</l>
<l n="543">cui similis toto terrarum non sit, in orbi;</l>
<l n="544">infinita tamen nisi erit vis materiai,</l>
<l n="545">unde ea progigni possit concepta, creari</l>
<l n="546">non poterit neque, quod super est, procrescere alique.</l>
<l n="547">quippe etenim sumant alii finita per omne</l>
<l n="548">corpora iactari unius genitalia rei,</l>
<l n="549">unde ubi qua vi et quo pacto congressa coibunt</l>
<l n="550">materiae tanto in pelago turbaque aliena?</l>
<l n="551">non, ut opinor, habent rationem conciliandi:</l>
<l n="552">sed quasi naufragiis magnis multisque coortis</l>
<l n="553">disiactare solet magnum mare transtra cavernas</l>
<l n="554">antemnas prorem malos tonsasque natantis,</l>
<l n="555">per terrarum omnis oras fluitantia aplustra</l>
<l n="556">ut videantur et indicium mortalibus edant,</l>
<l n="557">infidi maris insidias virisque dolumque</l>
<l n="558">ut vitare velint, neve ullo tempore credant,</l>
<l n="559">subdola cum ridet placidi pellacia ponti,</l>
<l n="560">sic tibi si finita semel primordia quaedam</l>
<l n="561">constitues, aevom debebunt sparsa per omnem</l>
<l n="562">disiectare aestus diversi materiai,</l>
<l n="563">numquam in concilium ut possint compulsa coire</l>
<l n="564">nec remorari in concilio nec crescere adaucta;</l>
<l n="565">quorum utrumque palam fieri manifesta docet res,</l>
<l n="566">et res progigni et genitas procrescere posse.</l>
<l n="567">esse igitur genere in quovis primordia rerum</l>
<l n="568">infinita palam est, unde omnia suppeditantur.</l>
<l n="569">Nec superare queunt motus itaque exitiales</l>
<l n="570">perpetuo neque in aeternum sepelire salutem,</l>
<l n="571">nec porro rerum genitales auctificique</l>
<l n="572">motus perpetuo possunt servare creata.</l>
<l n="573">sic aequo geritur certamine principiorum</l>
<l n="574">ex infinito contractum tempore bellum.</l>
<l n="575">nunc hic nunc illic superant vitalia rerum</l>
<l n="576">et superantur item. miscetur funere vagor,</l>
<l n="577">quem pueri tollunt visentis luminis oras;</l>
<l n="578">nec nox ulla diem neque noctem aurora secutast,</l>
<l n="579">quae non audierit mixtos vagitibus aegris</l>
<l n="580">ploratus, mortis comites et funeris atri.</l>
<milestone unit="card" n="581"/>
<l n="581">Illud in his obsignatum quoque rebus habere</l>
<l n="582">convenit et memori mandatum mente tenere,</l>
<l n="583">nil esse, in promptu quorum natura videtur,</l>
<l n="584">quod genere ex uno consistat principiorum,</l>
<l n="585">nec quicquam quod non permixto semine constet.</l>
<l n="586">et quod cumque magis vis multas possidet in se</l>
<l n="587">atque potestates, ita plurima principiorum</l>
<l n="588">in sese genera ac varias docet esse figuras.</l>
<l n="589">Principio tellus habet in se corpora prima,</l>
<l n="590">unde mare inmensum volventes frigora fontes</l>
<l n="591">adsidue renovent, habet ignes unde oriantur;</l>
<l n="592">nam multis succensa locis ardent sola terrae,</l>
<l n="593">ex imis vero furit ignibus impetus Aetnae.</l>
<l n="594">tum porro nitidas fruges arbustaque laeta</l>
<l n="595">gentibus humanis habet unde extollere possit,</l>
<l n="596">unde etiam fluvios frondes et pabula laeta</l>
<l n="597">montivago generi possit praebere ferarum.</l>
<l n="598">quare magna deum mater materque ferarum</l>
<l n="599">et nostri genetrix haec dicta est corporis una.</l>
<l n="600">Hanc veteres Graium docti cecinere poetae</l>
<l n="601">sedibus in curru biiugos agitare leones,</l>
<l n="602">aeris in spatio magnam pendere docentes</l>
<l n="603">tellurem neque posse in terra sistere terram.</l>
<l n="604">adiunxere feras, quia quamvis effera proles</l>
<l n="605">officiis debet molliri victa parentum.</l>
<l n="606">muralique caput summum cinxere corona,</l>
<l n="607">eximiis munita locis quia sustinet urbes.</l>
<l n="608">quo nunc insigni per magnas praedita terras</l>
<l n="609">horrifice fertur divinae matris imago.</l>
<l n="610">hanc variae gentes antiquo more sacrorum</l>
<l n="611">Idaeam vocitant matrem Phrygiasque catervas</l>
<l n="612">dant comites, quia primum ex illis finibus edunt</l>
<l n="613">per terrarum orbes fruges coepisse creari.</l>
<l n="614">Gallos attribuunt, quia, numen qui violarint</l>
<l n="615">Matris et ingrati genitoribus inventi sint,</l>
<l n="616">significare volunt indignos esse putandos,</l>
<l n="617">vivam progeniem qui in oras luminis edant.</l>
<l n="618">tympana tenta tonant palmis et cymbala circum</l>
<l n="619">concava, raucisonoque minantur cornua cantu,</l>
<l n="620">et Phrygio stimulat numero cava tibia mentis,</l>
<l n="621">telaque praeportant, violenti signa furoris,</l>
<l n="622">ingratos animos atque impia pectora volgi</l>
<l n="623">conterrere metu quae possint numine divae.</l>
<l n="624">ergo cum primum magnas invecta per urbis</l>
<l n="625">munificat tacita mortalis muta salute,</l>
<l n="626">aere atque argento sternunt iter omne viarum</l>
<l n="627">largifica stipe ditantes ninguntque rosarum</l>
<l n="628">floribus umbrantes matrem comitumque catervam.</l>
<l n="629">hic armata manus, Curetas nomine Grai</l>
<l n="630">quos memorant, Phrygias inter si forte catervas</l>
<l n="631">ludunt in numerumque exultant sanguine laeti</l>
<l n="632">terrificas capitum quatientes numine cristas,</l>
<l n="633">Dictaeos referunt Curetas, qui Iovis illum</l>
<l n="634">vagitum in Creta quondam occultasse feruntur,</l>
<l n="635">cum pueri circum puerum pernice chorea</l>
<l n="636"><del>armat et in numerum pernice chorea</del></l>
<l n="637">armati in numerum pulsarent aeribus aera,</l>
<l n="638">ne Saturnus eum malis mandaret adeptus</l>
<l n="639">aeternumque daret matri sub pectore volnus.</l>
<l n="640">propterea magnam armati matrem comitantur,</l>
<l n="641">aut quia significant divam praedicere ut armis</l>
<l n="642">ac virtute velint patriam defendere terram</l>
<l n="643">praesidioque parent decorique parentibus esse.</l>
<l n="644">quae bene et eximie quamvis disposta ferantur,</l>
<l n="645">longe sunt tamen a vera ratione repulsa.</l>
<l n="646">omnis enim per se divom natura necessest</l>
<l n="647">inmortali aevo summa cum pace fruatur</l>
<l n="648">semota ab nostris rebus seiunctaque longe;</l>
<l n="649">nam privata dolore omni, privata periclis,</l>
<l n="650">ipsa suis pollens opibus, nihil indiga nostri,</l>
<l n="651">nec bene promeritis capitur neque tangitur ira.</l>
<l n="652">terra quidem vero caret omni tempore sensu,</l>
<l n="653">et quia multarum potitur primordia rerum,</l>
<l n="654">multa modis multis effert in lumina solis.</l>
<l n="655">hic siquis mare Neptunum Cereremque vocare</l>
<l n="656">constituet fruges et Bacchi nomine abuti</l>
<l n="657">mavolt quam laticis proprium proferre vocamen,</l>
<l n="658">concedamus ut hic terrarum dictitet orbem</l>
<l n="659">esse deum matrem, dum vera re tamen ipse</l>
<l n="680">religione animum turpi contingere parcat.</l>
<milestone unit="card" n="660"/><l n="660">Saepe itaque ex uno tondentes gramina campo</l>
    <l n="661">lanigerae pecudes et equorum duellica proles</l>
<l n="662">buceriaeque greges eodem sub tegmine caeli</l>
<l n="663">ex unoque sitim sedantes flumine aquai</l>
<l n="664">dissimili vivont specie retinentque parentum</l>
<l n="665">naturam et mores generatim quaeque imitantur.</l>
<l n="666">tanta est in quovis genere herbae materiai</l>
<l n="667">dissimilis ratio, tanta est in flumine quoque.</l>
<l n="668">Hinc porro quamvis animantem ex omnibus unam</l>
<l n="669">ossa cruor venae calor umor viscera nervi</l>
<l n="670">constituunt, quae sunt porro distantia longe,</l>
<l n="671">dissimili perfecta figura principiorum.</l>
<l n="672">Tum porro quae cumque igni flammata cremantur.</l>
<l n="673">si nil praeterea, tamen haec in corpore tradunt,</l>
<l n="674">unde ignem iacere et lumen submittere possint</l>
<l n="675">scintillasque agere ac late differre favillam.</l>
<l n="676">cetera consimili mentis ratione peragrans</l>
<l n="677">invenies igitur multarum semina rerum</l>
<l n="678">corpore celare et varias cohibere figuras.</l>
<l n="679">Denique multa vides, quibus et color et sapor una</l>
<l n="681">reddita sunt cum odore in primis pleraque poma.</l>
<l n="682">haec igitur variis debent constare figuris;</l>
<l n="683">nidor enim penetrat qua fucus non it in artus,</l>
<l n="684">fucus item sorsum, <add>sorsum</add> sapor insinuatur</l>
<l n="685">sensibus; ut noscas primis differre figuris.</l>
<l n="686">dissimiles igitur formae glomeramen in unum</l>
<l n="687">conveniunt et res permixto semine constant.</l>
<l n="688">Quin etiam passim nostris in versibus ipsis</l>
<l n="689">multa elementa vides multis communia verbis,</l>
<l n="690">cum tamen inter se versus ac verba necesse est</l>
<l n="691">confiteare alia ex aliis constare elementis;</l>
<l n="692">non quo multa parum communis littera currat</l>
<l n="693">aut nulla inter se duo sint ex omnibus isdem,</l>
<l n="694">sed quia non volgo paria omnibus omnia constant.</l>
<l n="695">sic aliis in rebus item communia multa</l>
<l n="696">multarum rerum cum sint, primordia rerum</l>
<l n="697">dissimili tamen inter se consistere summa</l>
<l n="698">possunt; ut merito ex aliis constare feratur</l>
<l n="699">humanum genus et fruges arbustaque laeta.</l>
<l n="700">Nec tamen omnimodis conecti posse putandum est</l>
<l n="701">omnia; nam volgo fieri portenta videres,</l>
<l n="702">semiferas hominum species existere et altos</l>
<l n="703">inter dum ramos egigni corpore vivo</l>
<l n="704">multaque conecti terrestria membra marinis,</l>
<l n="705">tum flammam taetro spirantis ore Chimaeras</l>
<l n="706">pascere naturam per terras omniparentis.</l>
<l n="707">quorum nil fieri manifestum est, omnia quando</l>
<l n="708">seminibus certis certa genetrice creata</l>
<l n="709">conservare genus crescentia posse videmus.</l>
<l n="710">scilicet id certa fieri ratione necessust.</l>
<l n="711">nam sua cuique cibis ex omnibus intus in artus</l>
<l n="712">corpora discedunt conexaque convenientis</l>
<l n="713">efficiunt motus; at contra aliena videmus</l>
<l n="714">reicere in terras naturam, multaque caecis</l>
<l n="715">corporibus fugiunt e corpore percita plagis,</l>
<l n="716">quae neque conecti quoquam potuere neque intus</l>
<l n="717">vitalis motus consentire atque imitari.</l>
<l n="718">sed ne forte putes animalia sola teneri</l>
<l n="719">legibus his, quaedam ratio res terminat omnis</l>
<l n="720">nam vel uti tota natura dissimiles sunt</l>
<l n="721">inter se genitae res quaeque, ita quamque necessest</l>
<l n="722">dissimili constare figura principiorum;</l>
<l n="723">non quo multa parum simili sint praedita forma,</l>
<l n="724">sed quia non volgo paria omnibus omnia constant.</l>
<l n="725">semina cum porro distent, differre necessust</l>
<l n="726">intervalla vias conexus pondera plagas</l>
<l n="727">concursus motus; quae non animalia solum</l>
<l n="728">corpora seiungunt, sed terras ac mare totum</l>
<l n="729">secernunt caelumque a terris omne retentant.</l>
<milestone unit="card" n="730"/><l n="730">Nunc age dicta meo dulci quaesita labore</l>
<l n="731">percipe, ne forte haec albis ex alba rearis</l>
<l n="732">principiis esse, ante oculos quae candida cernis,</l>
<l n="733">aut ea quae nigrant nigro de semine nata;</l>
<l n="734">nive alium quemvis quae sunt inbuta colorem,</l>
<l n="735">propterea gerere hunc credas, quod materiai</l>
<l n="736">corpora consimili sint eius tincta colore;</l>
<l n="737">nullus enim color est omnino materiai</l>
<l n="738">corporibus, neque par rebus neque denique dispar.</l>
<l n="739">in quae corpora si nullus tibi forte videtur</l>
<l n="740">posse animi iniectus fieri, procul avius erras.</l>
<l n="741">nam cum caecigeni, solis qui lumina numquam</l>
<l n="742">dispexere, tamen cognoscant corpora tactu</l>
<l n="743">ex ineunte aevo nullo coniuncta colore,</l>
<l n="744">scire licet nostrae quoque menti corpora posse</l>
<l n="745">vorti in notitiam nullo circum lita fuco.</l>
<l n="746">denique nos ipsi caecis quaecumque tenebris</l>
<l n="747">tangimus, haud ullo sentimus tincta colore.</l>
<l n="748">Quod quoniam vinco fieri, nunc esse docebo.</l>
<l n="749">omnis enim color omnino mutatur in omnis;</l>
<l n="750">quod facere haud ullo debent primordia pacto;</l>
<l n="751">immutabile enim quiddam superare necessest,</l>
<l n="752">ne res ad nihilum redigantur funditus omnes;</l>
<l n="753">nam quod cumque suis mutatum finibus exit,</l>
<l n="754">continuo hoc mors est illius quod fuit ante.</l>
<l n="755">proinde colore cave contingas semina rerum,</l>
<l n="756">ne tibi res redeant ad nihilum funditus omnes.</l>
<l n="757">Praeterea si nulla coloris principiis est</l>
<l n="758">reddita natura et variis sunt praedita formis,</l>
<l n="759">e quibus omnigenus gignunt variantque colores,</l>
<l n="760">propterea magni quod refert, semina quaeque</l>
<l n="761">cum quibus et quali positura contineantur</l>
<l n="762">et quos inter se dent motus accipiantque,</l>
<l n="763">perfacile extemplo rationem reddere possis,</l>
<l n="764">cur ea quae nigro fuerint paulo ante colore,</l>
<l n="765">marmoreo fieri possint candore repente,</l>
<l n="766">ut mare, cum magni commorunt aequora venti,</l>
<l n="767">vertitur in canos candenti marmore fluctus;</l>
<l n="768">dicere enim possis, nigrum quod saepe videmus,</l>
<l n="769">materies ubi permixta est illius et ordo</l>
<l n="770">principiis mutatus et addita demptaque quaedam,</l>
<l n="771">continuo id fieri ut candens videatur et album.</l>
<l n="772">quod si caeruleis constarent aequora ponti</l>
<l n="773">seminibus, nullo possent albescere pacto;</l>
<l n="774">nam quo cumque modo perturbes caerula quae sint,</l>
<l n="775">numquam in marmoreum possunt migrare colorem.</l>
<l n="776">sin alio atque alio sunt semina tincta colore,</l>
<l n="777">quae maris efficiunt unum purumque nitorem,</l>
<l n="778">ut saepe ex aliis formis variisque figuris</l>
<l n="779">efficitur quiddam quadratum unaque figura,</l>
<l n="780">conveniebat, ut in quadrato cernimus esse</l>
<l n="781">dissimiles formas, ita cernere in aequore ponti</l>
<l n="782">aut alio in quovis uno puroque nitore</l>
<l n="783">dissimiles longe inter se variosque colores.</l>
<l n="784">praeterea nihil officiunt obstantque figurae</l>
<l n="785">dissimiles, quo quadratum minus omne sit extra;</l>
<l n="786">at varii rerum inpediunt prohibentque colores,</l>
<l n="787">quo minus esse uno possit res tota nitore.</l>
<l n="788">Tum porro quae ducit et inlicit ut tribuamus</l>
<l n="789">principiis rerum non numquam causa colores,</l>
<l n="790">occidit, ex albis quoniam non alba creantur,</l>
<l n="791">nec quae nigra cluent de nigris, sed variis ex.</l>
<l n="792">quippe etenim multo proclivius exorientur</l>
<l n="793">candida de nullo quam nigro nata colore</l>
<l n="794">aut alio quovis, qui contra pugnet et obstet.</l>
<milestone unit="card" n="795"/><l n="795">Praeterea quoniam nequeunt sine luce colores</l>
<l n="796">esse neque in lucem existunt primordia rerum,</l>
<l n="797">scire licet quam sint nullo velata colore;</l>
<l n="798">qualis enim caecis poterit color esse tenebris?</l>
<l n="799">lumine quin ipso mutatur propterea quod</l>
<l n="800">recta aut obliqua percussus luce refulget;</l>
<l n="801">pluma columbarum quo pacto in sole videtur,</l>
<l n="802">quae sita cervices circum collumque coronat;</l>
<l n="803">namque alias fit uti claro sit rubra pyropo,</l>
<l n="804">inter dum quodam sensu fit uti videatur</l>
<l n="805">inter caeruleum viridis miscere zmaragdos.</l>
<l n="806">caudaque pavonis, larga cum luce repleta est,</l>
<l n="807">consimili mutat ratione obversa colores;</l>
<l n="808">qui quoniam quodam gignuntur luminis ictu,</l>
<l n="809">scire licet, sine eo fieri non posse putandum est.</l>
<l n="810">Et quoniam plagae quoddam genus excipit in se</l>
<l n="811">pupula, cum sentire colorem dicitur album,</l>
<l n="812">atque aliud porro, nigrum cum et cetera sentit,</l>
<l n="813">nec refert ea quae tangas quo forte colore</l>
<l n="814">praedita sint, verum quali magis apta figura,</l>
<l n="815">scire licet nihil principiis opus esse colore,</l>
<l n="816">sed variis formis variantes edere tactus.</l>
<milestone unit="card" n="817"/><l n="817">Praeterea quoniam non certis certa figuris</l>
<l n="818">est natura coloris et omnia principiorum</l>
<l n="819">formamenta queunt in quovis esse nitore,</l>
<l n="820">cur ea quae constant ex illis non pariter sunt</l>
<l n="821">omnigenus perfusa coloribus in genere omni?</l>
<l n="822">conveniebat enim corvos quoque saepe volantis</l>
<l n="823">ex albis album pinnis iactare colorem</l>
<l n="824">et nigros fieri nigro de semine cycnos</l>
<l n="825">aut alio quovis uno varioque colore.</l>
<l n="826">Quin etiam quanto in partes res quaeque minutas</l>
<l n="827">distrahitur magis, hoc magis est ut cernere possis</l>
<l n="828">evanescere paulatim stinguique colorem;</l>
<l n="829">ut fit ubi in parvas partis discerpitur austrum:</l>
<l n="830">purpura poeniceusque color clarissimus multo,</l>
<l n="831">filatim cum distractum est, disperditur omnis;</l>
<l n="832">noscere ut hinc possis prius omnem efflare colorem</l>
<l n="833">particulas, quam discedant ad semina rerum.</l>
<l n="834">Postremo quoniam non omnia corpora vocem</l>
<l n="835">mittere concedis neque odorem, propterea fit</l>
<l n="836">ut non omnibus adtribuas sonitus et odores:</l>
<l n="837">sic oculis quoniam non omnia cernere quimus,</l>
<l n="838">scire licet quaedam tam constare orba colore</l>
<l n="839">quam sine odore ullo quaedam sonituque remota,</l>
<l n="840">nec minus haec animum cognoscere posse sagacem</l>
<l n="841">quam quae sunt aliis rebus privata notare.</l>
<milestone unit="card" n="842"/><l n="842">Sed ne forte putes solo spoliata colore</l>
<l n="843">corpora prima manere, etiam secreta teporis</l>
<l n="844">sunt ac frigoris omnino calidique vaporis,</l>
<l n="845">et sonitu sterila et suco ieiuna feruntur,</l>
<l n="846">nec iaciunt ullum proprium de corpore odorem.</l>
<l n="847">sicut amaracini blandum stactaeque liquorem</l>
<l n="848">et nardi florem, nectar qui naribus halat,</l>
<l n="849">cum facere instituas, cum primis quaerere par est,</l>
<l n="850">quod licet ac possis reperire, inolentis olivi</l>
<l n="851">naturam, nullam quae mittat naribus auram,</l>
<l n="852">quam minime ut possit mixtos in corpore odores</l>
<l n="853">concoctosque suo contractans perdere viro,</l>
<l n="854">propter eandem <add>rem</add> debent primordia rerum</l>
<l n="855">non adhibere suum gignundis rebus odorem</l>
<l n="856">nec sonitum, quoniam nihil ab se mittere possunt,</l>
<l n="857">nec simili ratione saporem denique quemquam</l>
<l n="858">nec frigus neque item calidum tepidumque vaporem,</l>
<l n="859">cetera, quae cum ita sunt tamen ut mortalia constent,</l>
<l n="860">molli lenta, fragosa putri, cava corpore raro,</l>
<l n="861">omnia sint a principiis seiuncta necessest,</l>
<l n="862">inmortalia si volumus subiungere rebus</l>
<l n="863">fundamenta, quibus nitatur summa salutis;</l>
<l n="864">ne tibi res redeant ad nihilum funditus omnes.</l>
<l n="865">Nunc ea quae sentire videmus cumque necessest</l>
<l n="866">ex insensilibus tamen omnia confiteare</l>
<l n="867">principiis constare. neque id manufesta refutant</l>
<l n="868">nec contra pugnant, in promptu cognita quae sunt,</l>
<l n="869">sed magis ipsa manu ducunt et credere cogunt</l>
<l n="870">ex insensilibus, quod dico, animalia gigni.</l>
<l n="871">quippe videre licet vivos existere vermes</l>
<l n="872">stercore de taetro, putorem cum sibi nacta est</l>
<l n="873">intempestivis ex imbribus umida tellus.</l>
<l n="874">Praeterea cunctas itidem res vertere sese.</l>
<l n="875">vertunt se fluvii in frondes et pabula laeta</l>
<l n="876">in pecudes, vertunt pecudes in corpora nostra</l>
<l n="877">naturam, et nostro de corpore saepe ferarum</l>
<l n="878">augescunt vires et corpora pennipotentum.</l>
<l n="879">ergo omnes natura cibos in corpora viva</l>
<l n="880">vertit et hinc sensus animantum procreat omnes,</l>
<l n="881">non alia longe ratione atque arida ligna</l>
<l n="882">explicat in flammas et <add>in</add> ignis omnia versat.</l>
<l n="883">iamne vides igitur magni primordia rerum</l>
<l n="884">referre in quali sint ordine quaeque locata</l>
<l n="885">et commixta quibus dent motus accipiantque?</l>
<milestone unit="card" n="886"/><l n="886">Tum porro, quid id est, animum quod percutit, ipsum,</l>
<l n="887">quod movet et varios sensus expromere cogit,</l>
<l n="888">ex insensilibus ne credas sensile gigni?</l>
<l n="889">ni mirum lapides et ligna et terra quod una</l>
<l n="890">mixta tamen nequeunt vitalem reddere sensum.</l>
<l n="891">illud in his igitur rebus meminisse decebit,</l>
<l n="892">non ex omnibus omnino, quaecumque creant res</l>
<l n="893">sensilia, extemplo me gigni dicere sensus,</l>
<l n="894">sed magni referre ea primum quantula constent,</l>
<l n="895">sensile quae faciunt, et qua sint praedita forma,</l>
<l n="896">motibus ordinibus posituris denique quae sint.</l>
<l n="897">quarum nil rerum in lignis glaebisque videmus;</l>
<l n="898">et tamen haec, cum sunt quasi putrefacta per imbres,</l>
<l n="899">vermiculos pariunt, quia corpora materiai</l>
<l n="900">antiquis ex ordinibus permota nova re</l>
<l n="901">conciliantur ita ut debent animalia gigni.</l>
<l n="902">Deinde ex sensilibus qui sensile posse creari</l>
<l n="903">constituunt, porro ex aliis sentire sueti</l>
<l n="903a">* * *</l>
<l n="904">mollia cum faciunt; nam sensus iungitur omnis</l>
<l n="905">visceribus nervis venis, quae cumque videmus</l>
<l n="906">mollia mortali consistere corpore creta.</l>
<l n="907">sed tamen esto iam posse haec aeterna manere;</l>
<l n="908">nempe tamen debent aut sensum partis habere</l>
<l n="909">aut similis totis animalibus esse putari.</l>
<l n="910">at nequeant per se partes sentire necesse est:</l>
<l n="911">namque animus sensus membrorum respuit omnis,</l>
<l n="912">nec manus a nobis potis est secreta neque ulla</l>
<l n="913">corporis omnino sensum pars sola tenere.</l>
<l n="914">linquitur ut totis animantibus adsimulentur,</l>
<l n="915">vitali ut possint consentire undique sensu.</l>
<l n="916">qui poterunt igitur rerum primordia dici</l>
<l n="917">et leti vitare vias, animalia cum sint,</l>
<l n="918">atque animalia <add>sint</add> mortalibus una eademque?</l>
<l n="919">quod tamen ut possint, at coetu concilioque</l>
<l n="920">nil facient praeter volgum turbamque animantum,</l>
<l n="921">scilicet ut nequeant homines armenta feraeque</l>
<l n="922">inter sese ullam rem gignere conveniundo.</l>
<l n="923">sic itidem quae sentimus sentire necessest.</l>
<l n="924">quod si forte suum dimittunt corpore sensum</l>
<l n="925">atque alium capiunt, quid opus fuit adtribui id quod</l>
<l n="926">detrahitur? tum praeterea, quod fudimus ante,</l>
<l n="927">quatinus in pullos animalis vertier ova</l>
<l n="928">cernimus alituum vermisque effervere terra,</l>
<l n="929">intempestivos quam putor cepit ob imbris,</l>
<l n="930">scire licet gigni posse ex non sensibus sensus.</l>
<milestone unit="card" n="931"/><l n="931">Quod si forte aliquis dicet, dum taxat oriri</l>
<l n="932">posse ex non sensu sensus mutabilitate,</l>
<l n="933">aut aliquo tamquam partu quod proditur extra,</l>
<l n="934">huic satis illud erit planum facere atque probare,</l>
<l n="935">non fieri partum nisi concilio ante coacto,</l>
<l n="936">nec quicquam commutari sine conciliatu.</l>
<l n="937">Principio nequeunt ullius corporis esse</l>
<l n="938">sensus ante ipsam genitam naturam animantis,</l>
<l n="939">ni mirum quia materies disiecta tenetur</l>
<l n="940">aere fluminibus terris terraque creatis,</l>
<l n="941">nec congressa modo vitalis convenientes</l>
<l n="942">contulit inter se motus, quibus omnituentes</l>
<l n="943">accensi sensus animantem quamque tuentur.</l>
<l n="944">Praeterea quamvis animantem grandior ictus,</l>
<l n="945">quam patitur natura, repente adfligit et omnis</l>
<l n="946">corporis atque animi pergit confundere sensus.</l>
<l n="947">dissoluuntur enim positurae principiorum</l>
<l n="948">et penitus motus vitales inpediuntur,</l>
<l n="949">donec materies omnis concussa per artus</l>
<l n="950">vitalis animae nodos a corpore solvit</l>
<l n="951">dispersamque foras per caulas eiecit omnis;</l>
<l n="952">nam quid praeterea facere ictum posse reamur</l>
<l n="953">oblatum, nisi discutere ac dissolvere quaeque?</l>
<l n="954">fit quoque uti soleant minus oblato acriter ictu</l>
<l n="955">reliqui motus vitalis vincere saepe,</l>
<l n="956">vincere et ingentis plagae sedare tumultus</l>
<l n="957">inque suos quicquid rursus revocare meatus</l>
<l n="958">et quasi iam leti dominantem in corpore motum</l>
<l n="959">discutere ac paene amissos accendere sensus;</l>
<l n="960">nam qua re potius leti iam limine ab ipso</l>
<l n="961">ad vitam possint conlecta mente reverti,</l>
<l n="962">quam quo decursum prope iam siet ire et abire?</l>
<l n="963">Praeterea, quoniam dolor est, ubi materiai</l>
<l n="964">corpora vi quadam per viscera viva per artus</l>
<l n="965">sollicitata suis trepidant in sedibus intus,</l>
<l n="966">inque locum quando remigrant, fit blanda voluptas,</l>
<l n="967">scire licet nullo primordia posse dolore</l>
<l n="968">temptari nullamque voluptatem capere ex se;</l>
<l n="969">quandoquidem non sunt ex ullis principiorum</l>
<l n="970">corporibus, quorum motus novitate laborent</l>
<l n="971">aut aliquem fructum capiant dulcedinis almae.</l>
<l n="972">haut igitur debent esse ullo praedita sensu.</l>
<milestone unit="card" n="973"/><l n="973">Denique uti possint sentire animalia quaeque,</l>
<l n="974">principiis si iam est sensus tribuendus eorum,</l>
<l n="975">quid, genus humanum propritim de quibus auctumst?</l>
<l n="976">scilicet et risu tremulo concussa cachinnant</l>
<l n="977">et lacrimis spargunt rorantibus ora genasque</l>
<l n="978">multaque de rerum mixtura dicere callent</l>
<l n="979">et sibi proporro quae sint primordia quaerunt;</l>
<l n="980">quando quidem totis mortalibus adsimulata</l>
<l n="981">ipsa quoque ex aliis debent constare elementis,</l>
<l n="982">inde alia ex aliis, nusquam consistere ut ausis;</l>
<l n="983">quippe sequar, quod cumque loqui ridereque dices</l>
<l n="984">et sapere, ex aliis eadem haec facientibus ut sit.</l>
<l n="985">quod si delira haec furiosaque cernimus esse</l>
<l n="986">et ridere potest non ex ridentibus auctus,</l>
<l n="987">et sapere et doctis rationem reddere dictis</l>
<l n="988">non ex seminibus sapientibus atque disertis,</l>
<l n="989">qui minus esse queant ea quae sentire videmus</l>
<l n="990">seminibus permixta carentibus undique sensu?</l>
<milestone unit="card" n="991"/><l n="991">Denique caelesti sumus omnes semine oriundi;</l>
<l n="992">omnibus ille idem pater est, unde alma liquentis</l>
<l n="993">umoris guttas mater cum terra recepit,</l>
<l n="994">feta parit nitidas fruges arbustaque laeta</l>
<l n="995">et genus humanum, parit omnia saecla ferarum,</l>
<l n="996">pabula cum praebet, quibus omnes corpora pascunt</l>
<l n="997">et dulcem ducunt vitam prolemque propagant;</l>
<l n="998">qua propter merito maternum nomen adepta est.</l>
<l n="999">cedit item retro, de terra quod fuit ante,</l>
<l n="1000">in terras, et quod missumst ex aetheris oris,</l>
<l n="1001">id rursum caeli rellatum templa receptant.</l>
<l n="1002">nec sic interemit mors res ut materiai</l>
<l n="1003">corpora conficiat, sed coetum dissupat ollis;</l>
<l n="1004">inde aliis aliud coniungit et efficit, omnis</l>
<l n="1005">res ut convertant formas mutentque colores</l>
<l n="1006">et capiant sensus et puncto tempore reddant;</l>
<l n="1007">ut noscas referre earum primordia rerum</l>
<l n="1008">cum quibus et quali positura contineantur</l>
<l n="1009">et quos inter se dent motus accipiantque,</l>
<l n="1010">neve putes aeterna penes residere potesse</l>
<l n="1011">corpora prima quod in summis fluitare videmus</l>
<l n="1012">rebus et interdum nasci subitoque perire.</l>
<l n="1013">quin etiam refert nostris in versibus ipsis</l>
<l n="1014">cum quibus et quali sint ordine quaeque locata;</l>
<l n="1015">namque eadem caelum mare terras flumina solem</l>
<l n="1016">significant, eadem fruges arbusta animantis;</l>
<l n="1017">si non omnia sunt, at multo maxima pars est</l>
<l n="1018">consimilis; verum positura discrepitant res.</l>
<l n="1019">sic ipsis in rebus item iam materiai</l>
<l n="1020"><del>intervalla vias conexus pondera plagas</del></l>
<l n="1021">concursus motus ordo positura figurae</l>
<l n="1022">cum permutantur, mutari res quoque debent.</l>
<l n="1023">Nunc animum nobis adhibe veram ad rationem.</l>
<l n="1024">nam tibi vehementer nova res molitur ad auris</l>
<l n="1025">accedere et nova se species ostendere rerum.</l>
<l n="1026">sed neque tam facilis res ulla est, quin ea primum</l>
<l n="1027">difficilis magis ad credendum constet, itemque</l>
<l n="1028">nil adeo magnum neque tam mirabile quicquam,</l>
<l n="1029">quod non paulatim minuant mirarier omnes,</l>
<l n="1030">principio caeli clarum purumque colorem</l>
<l n="1031">quaeque in se cohibet, palantia sidera passim,</l>
<l n="1032">lunamque et solis praeclara luce nitorem;</l>
<l n="1033">omnia quae nunc si primum mortalibus essent</l>
<l n="1034">ex improviso si sint obiecta repente,</l>
<l n="1035">quid magis his rebus poterat mirabile dici,</l>
<l n="1036">aut minus ante quod auderent fore credere gentes?</l>
<l n="1037">nil, ut opinor; ita haec species miranda fuisset.</l>
<l n="1038">quam tibi iam nemo fessus satiate videndi,</l>
<l n="1039">suspicere in caeli dignatur lucida templa.</l>
<l n="1040">desine qua propter novitate exterritus ipsa</l>
<l n="1041">expuere ex animo rationem, sed magis acri</l>
<l n="1042">iudicio perpende, et si tibi vera videntur,</l>
<l n="1043">dede manus, aut, si falsum est, accingere contra.</l>
<l n="1044">quaerit enim rationem animus, cum summa loci sit</l>
<l n="1045">infinita foris haec extra moenia mundi,</l>
<l n="1046">quid sit ibi porro, quo prospicere usque velit mens</l>
<l n="1047">atque animi iactus liber quo pervolet ipse.</l>
<milestone unit="card" n="1048"/><l n="1048">Principio nobis in cunctas undique partis</l>
<l n="1049">et latere ex utroque <add>supra</add> supterque per omne</l>
<l n="1050">nulla est finis; uti docui, res ipsaque per se</l>
<l n="1051">vociferatur, et elucet natura profundi.</l>
<l n="1052">nullo iam pacto veri simile esse putandumst,</l>
<l n="1053">undique cum vorsum spatium vacet infinitum</l>
<l n="1054">seminaque innumero numero summaque profunda</l>
<l n="1055">multimodis volitent aeterno percita motu,</l>
<l n="1056">hunc unum terrarum orbem caelumque creatum,</l>
<l n="1057">nil agere illa foris tot corpora materiai;</l>
<l n="1058">cum praesertim hic sit natura factus et ipsa</l>
<l n="1059">sponte sua forte offensando semina rerum</l>
<l n="1060">multimodis temere in cassum frustraque coacta</l>
<l n="1061">tandem coluerunt ea quae coniecta repente</l>
<l n="1062">magnarum rerum fierent exordia semper,</l>
<l n="1063">terrai maris et caeli generisque animantum.</l>
<l n="1064">quare etiam atque etiam talis fateare necesse est</l>
<l n="1065">esse alios alibi congressus materiai,</l>
<l n="1066">qualis hic est, avido complexu quem tenet aether.</l>
<l n="1067">Praeterea cum materies est multa parata,</l>
<l n="1068">cum locus est praesto nec res nec causa moratur</l>
<l n="1069">ulla, geri debent ni mirum et confieri res.</l>
<l n="1070">nunc et seminibus si tanta est copia, quantam</l>
<l n="1071">enumerare aetas animantum non queat omnis,</l>
<l n="1072">quis eadem natura manet, quae semina rerum</l>
<l n="1073">conicere in loca quaeque queat simili ratione</l>
<l n="1074">atque huc sunt coniecta, necesse est confiteare</l>
<l n="1075">esse alios aliis terrarum in partibus orbis</l>
<l n="1076">et varias hominum gentis et saecla ferarum.</l>
<l n="1077">Huc accedit ut in summa res nulla sit una,</l>
<l n="1078">unica quae gignatur et unica solaque crescat,</l>
<l n="1079">quin aliquoius siet saecli permultaque eodem</l>
<l n="1080">sint genere. in primis animalibus indice mente</l>
<l n="1081">invenies sic montivagum genus esse ferarum,</l>
<l n="1082">sic hominum geminam prolem, sic denique mutas</l>
<l n="1083">squamigerum pecudes et corpora cuncta volantum.</l>
<l n="1084">qua propter caelum simili ratione fatendumst</l>
<l n="1085">terramque et solem, lunam mare cetera quae sunt,</l>
<l n="1086">non esse unica, sed numero magis innumerali;</l>
<l n="1087">quando quidem vitae depactus terminus alte</l>
<l n="1088">tam manet haec et tam nativo corpore constant</l>
<l n="1089">quam genus omne, quod his generatimst rebus abundans.</l>
<l n="1090">Quae bene cognita si teneas, natura videtur</l>
<l n="1091">libera continuo, dominis privata superbis,</l>
<l n="1092">ipsa sua per se sponte omnia dis agere expers.</l>
<l n="1093">nam pro sancta deum tranquilla pectora pace</l>
<l n="1094">quae placidum degunt aevom vitamque serenam,</l>
<l n="1095">quis regere immensi summam, quis habere profundi</l>
<l n="1096">indu manu validas potis est moderanter habenas,</l>
<l n="1097">quis pariter caelos omnis convertere et omnis</l>
<l n="1098">ignibus aetheriis terras suffire feracis,</l>
<l n="1099">omnibus inve locis esse omni tempore praesto,</l>
<l n="1100">nubibus ut tenebras faciat caelique serena</l>
<l n="1101">concutiat sonitu, tum fulmina mittat et aedis</l>
<l n="1102">saepe suas disturbet et in deserta recedens</l>
<l n="1103">saeviat exercens telum, quod saepe nocentes</l>
<l n="1104">praeterit exanimatque indignos inque merentes?</l>
<milestone unit="card" n="1105"/><l n="1105">Multaque post mundi tempus genitale diemque</l>
<l n="1106">primigenum maris et terrae solisque coortum</l>
<l n="1107">addita corpora sunt extrinsecus, addita circum</l>
<l n="1108">semina, quae magnum iaculando contulit omne,</l>
<l n="1109">unde mare et terrae possent augescere et unde</l>
<l n="1110">appareret spatium caeli domus altaque tecta</l>
<l n="1111">tolleret a terris procul et consurgeret aer.</l>
<l n="1112">nam sua cuique, locis ex omnibus, omnia plagis</l>
<l n="1113">corpora distribuuntur et ad sua saecla recedunt,</l>
<l n="1114">umor ad umorem, terreno corpore terra</l>
<l n="1115">crescit et ignem ignes procudunt aetheraque <add>aether</add>,</l>
<l n="1116">donique ad extremum crescendi perfica finem</l>
<l n="1117">omnia perduxit rerum natura creatrix;</l>
<l n="1118">ut fit ubi nihilo iam plus est quod datur intra</l>
<l n="1119">vitalis venas quam quod fluit atque recedit.</l>
<l n="1120">omnibus hic aetas debet consistere rebus,</l>
<l n="1121">hic natura suis refrenat viribus auctum.</l>
<l n="1122">nam quae cumque vides hilaro grandescere adauctu</l>
<l n="1123">paulatimque gradus aetatis scandere adultae,</l>
<l n="1124">plura sibi adsumunt quam de se corpora mittunt,</l>
<l n="1125">dum facile in venas cibus omnis inditur et dum</l>
<l n="1126">non ita sunt late dispessa, ut multa remittant</l>
<l n="1127">et plus dispendi faciant quam vescitur aetas.</l>
<l n="1128">nam certe fluere atque recedere corpora rebus</l>
<l n="1129">multa manus dandum est; sed plura accedere debent,</l>
<l n="1130">donec alescendi summum tetigere cacumen.</l>
<l n="1131">inde minutatim vires et robur adultum</l>
<l n="1132">frangit et in partem peiorem liquitur aetas.</l>
<l n="1133">quippe etenim quanto est res amplior, augmine adempto,</l>
<l n="1134">et quo latior est, in cunctas undique partis</l>
<l n="1135">plura modo dispargit et a se corpora mittit,</l>
<l n="1136">nec facile in venas cibus omnis diditur ei</l>
<l n="1137">nec satis est, pro quam largos exaestuat aestus,</l>
<l n="1138">unde queat tantum suboriri ac subpeditare.</l>
<l n="1139">iure igitur pereunt, cum rarefacta fluendo</l>
<l n="1140">sunt et cum externis succumbunt omnia plagis,</l>
<l n="1141">quando quidem grandi cibus aevo denique defit,</l>
<l n="1142">nec tuditantia rem cessant extrinsecus ullam</l>
<l n="1143">corpora conficere et plagis infesta domare.</l>
<milestone unit="card" n="1144"/><l n="1144">Sic igitur magni quoque circum moenia mundi</l>
<l n="1145">expugnata dabunt labem putrisque ruinas;</l>
<l n="1146">omnia debet enim cibus integrare novando</l>
<l n="1147">et fulcire cibus, <add>cibus</add> omnia sustentare,</l>
<l n="1148">ne quiquam, quoniam nec venae perpetiuntur</l>
<l n="1149">quod satis est, neque quantum opus est natura ministrat.</l>
<l n="1150">Iamque adeo fracta est aetas effetaque tellus</l>
<l n="1151">vix animalia parva creat, quae cuncta creavit</l>
<l n="1152">saecla deditque ferarum ingentia corpora partu.</l>
<l n="1153">haud, ut opinor, enim mortalia saecla superne</l>
<l n="1154">aurea de caelo demisit funis in arva</l>
<l n="1155">nec mare nec fluctus plangentis saxa crearunt,</l>
<l n="1156">sed genuit tellus eadem quae nunc alit ex se.</l>
<l n="1157">praeterea nitidas fruges vinetaque laeta</l>
<l n="1158">sponte sua primum mortalibus ipsa creavit,</l>
<l n="1159">ipsa dedit dulcis fetus et pabula laeta;</l>
<l n="1160">quae nunc vix nostro grandescunt aucta labore,</l>
<l n="1161">conterimusque boves et viris agricolarum,</l>
<l n="1162">conficimus ferrum vix arvis suppeditati:</l>
<l n="1163">usque adeo parcunt fetus augentque laborem.</l>
<l n="1164">iamque caput quassans grandis suspirat arator</l>
<l n="1165">crebrius, in cassum magnos cecidisse labores,</l>
<l n="1166">et cum tempora temporibus praesentia confert</l>
<l n="1167">praeteritis, laudat fortunas saepe parentis.</l>
<l n="1168">tristis item vetulae vitis sator atque <add>vietae</add></l>
<l n="1169">temporis incusat momen saeclumque fatigat,</l>
<l n="1170">et crepat, antiquum genus ut pietate repletum</l>
<l n="1171">perfacile angustis tolerarit finibus aevom,</l>
<l n="1172">cum minor esset agri multo modus ante viritim;</l>
<l n="1173">nec tenet omnia paulatim tabescere et ire</l>
<l n="1174">ad capulum spatio aetatis defessa vetusto.</l>
</div>
<div type="textpart" subtype="book" n="3">
<head>Liber Tertius</head>
<milestone unit="card" n="1"/>
<l n="1">E tenebris tantis tam clarum extollere lumen</l>
<l n="2">qui primus potuisti inlustrans commoda vitae,</l>
<l n="3">te sequor, o Graiae gentis decus, inque tuis nunc</l>
<l n="4">ficta pedum pono pressis vestigia signis,</l>
<l n="5">non ita certandi cupidus quam propter amorem</l>
<l n="6">quod te imitari aveo; quid enim contendat hirundo</l>
<l n="7">cycnis, aut quid nam tremulis facere artubus haedi</l>
<l n="8">consimile in cursu possint et fortis equi vis?</l>
<l n="9">tu, pater, es rerum inventor, tu patria nobis</l>
<l n="10">suppeditas praecepta, tuisque ex, inclute, chartis,</l>
<l n="11">floriferis ut apes in saltibus omnia libant,</l>
<l n="12">omnia nos itidem depascimur aurea dicta,</l>
<l n="13">aurea, perpetua semper dignissima vita.</l>
<l n="14">nam simul ac ratio tua coepit vociferari</l>
<l n="15">naturam rerum divina mente coorta</l>
<l n="16">diffugiunt animi terrores, moenia mundi</l>
<l n="17">discedunt. totum video per inane geri res.</l>
<l n="18">apparet divum numen sedesque quietae,</l>
<l n="19">quas neque concutiunt venti nec nubila nimbis</l>
<l n="20">aspergunt neque nix acri concreta pruina</l>
<l n="21">cana cadens violat semper<del>que</del> innubilus aether</l>
<l n="22">integit et large diffuso lumine ridet:</l>
<l n="23">omnia suppeditat porro natura neque ulla</l>
<l n="24">res animi pacem delibat tempore in ullo.</l>
<l n="25">at contra nusquam apparent Acherusia templa,</l>
<l n="26">nec tellus obstat quin omnia dispiciantur,</l>
<l n="27">sub pedibus quae cumque infra per inane geruntur.</l>
<l n="28">his ibi me rebus quaedam divina voluptas</l>
<l n="29">percipit atque horror, quod sic natura tua vi</l>
<l n="30">tam manifesta patens ex omni parte retecta est.</l>

<l n="31">Et quoniam docui, cunctarum exordia rerum</l>
<l n="32">qualia sint et quam variis distantia formis</l>
<l n="33">sponte sua volitent aeterno percita motu,</l>
<l n="34">quove modo possint res ex his quaeque creari,</l>
<l n="35">hasce secundum res animi natura videtur</l>
<l n="36">atque animae claranda meis iam versibus esse</l>
<l n="37">et metus ille foras praeceps Acheruntis agendus,</l>
<l n="38">funditus humanam qui vitam turbat ab imo</l>
<l n="39">omnia suffundens mortis nigrore neque ullam</l>
<l n="40">esse voluptatem liquidam puramque relinquit.</l>
<milestone unit="card" n="41"/>
<l n="41">nam quod saepe homines morbos magis esse timendos</l>
<l n="42">infamemque ferunt vitam quam Tartara leti</l>
<l n="43">et se scire animi naturam sanguinis esse,</l>
<l n="44">aut etiam venti, si fert ita forte voluntas,</l>
<l n="45">nec prosum quicquam nostrae rationis egere,</l>
<l n="46">hinc licet advertas animum magis omnia laudis</l>
<l n="47">iactari causa quam quod res ipsa probetur.</l>
<l n="48">extorres idem patria longeque fugati</l>
<l n="49">conspectu ex hominum, foedati crimine turpi,</l>
<l n="50">omnibus aerumnis adfecti denique vivunt,</l>
<l n="51">et quo cumque tamen miseri venere parentant</l>
<l n="52">et nigras mactant pecudes et manibus divis</l>
<l n="53">inferias mittunt multoque in rebus acerbis</l>
<l n="54"> acrius advertunt animos ad religionem.</l>
<l n="55">quo magis in dubiis hominem spectare periclis</l>
<l n="56">convenit adversisque in rebus noscere qui sit;</l>
<l n="57">nam verae voces tum demum pectore ab imo</l>
<l n="58">eliciuntur <del>et</del> eripitur persona amanare.</l>
<l n="59">denique avarities et honorum caeca cupido,</l>
<l n="60">quae miseros homines cogunt transcendere fines</l>
<l n="61">iuris et inter dum socios scelerum atque ministros</l>
<l n="62">noctes atque dies niti praestante labore</l>
<l n="63">ad summas emergere opes, haec vulnera vitae</l>
<l n="64">non minimam partem mortis formidine aluntur.</l>
<l n="65">turpis enim ferme contemptus et acris egestas</l>
<l n="66">semota ab dulci vita stabilique videtur</l>
<l n="67">et quasi iam leti portas cunctarier ante;</l>
<l n="68">unde homines dum se falso terrore coacti</l>
<l n="69">effugisse volunt longe longeque remosse,</l>
<l n="70">sanguine civili rem conflant divitiasque</l>
<l n="71">conduplicant avidi, caedem caede accumulantes,</l>
<l n="72">crudeles gaudent in tristi funere fratris</l>
<l n="73">et consanguineum mensas odere timentque.</l>
<l n="74">consimili ratione ab eodem saepe timore</l>
<l n="75">macerat invidia ante oculos illum esse potentem,</l>
<l n="76">illum aspectari, claro qui incedit honore,</l>
<l n="77">ipsi se in tenebris volvi caenoque queruntur.</l>
<l n="78">intereunt partim statuarum et nominis ergo.</l>
<l n="79">et saepe usque adeo, mortis formidine, vitae</l>
<l n="80">percipit humanos odium lucisque videndae,</l>
<l n="81">ut sibi consciscant maerenti pectore letum</l>
<l n="82">obliti fontem curarum hunc esse timorem:</l>
<l n="83">hunc vexare pudorem, hunc vincula amicitiai</l>
<l n="84">rumpere et in summa pietate evertere suadet:</l>
<l n="85">nam iam saepe homines patriam carosque parentis</l>
<l n="86">prodiderunt vitare Acherusia templa petentes.</l>
<l n="87">nam vel uti pueri trepidant atque omnia caecis</l>
<l n="88">in tenebris metuunt, sic nos in luce timemus</l>
<l n="89">inter dum, nihilo quae sunt metuenda magis quam</l>
<l n="90">quae pueri in tenebris pavitant finguntque futura.</l>
<l n="91">hunc igitur terrorem animi tenebrasque necessest</l>
<l n="92">non radii solis neque lucida tela diei</l>
<l n="93">discutiant, sed naturae species ratioque.</l>
<milestone unit="card" n="94"/>
<l n="94">Primum animum dico, mentem quem saepe vocamus,</l>
<l n="95">in quo consilium vitae regimenque locatum est,</l>
<l n="96">esse hominis partem nihilo minus ac manus et pes</l>
<l n="97">atque oculei partes animantis totius extant.</l>
<l><gap reason="lost"/></l>
<l n="98">sensum animi certa non esse in parte locatum,</l>
<l n="99">verum habitum quendam vitalem corporis esse,</l>
<l n="100">harmoniam Grai quam dicunt, quod faciat nos</l>
<l n="101">vivere cum sensu, nulla cum in parte siet mens;</l>
<l n="102">ut bona saepe valetudo cum dicitur esse</l>
<l n="103">corporis, et non est tamen haec pars ulla valentis,</l>
<l n="104">sic animi sensum non certa parte reponunt;</l>
<l n="105">magno opere in quo mi diversi errare videntur.</l>
<l n="106">Saepe itaque, in promptu corpus quod cernitur, aegret,</l>
<l n="107">cum tamen ex alia laetamur parte latenti;</l>
<l n="108"> et retro fit ubi contra sit saepe vicissim,</l>
<l n="109">cum miser ex animo laetatur corpore toto;</l>
<l n="110">non alio pacto quam si, pes cum dolet aegri,</l>
<l n="111">in nullo caput interea sit forte dolore.</l>
<l n="112">Praeterea molli cum somno dedita membra</l>
<l n="113">effusumque iacet sine sensu corpus honustum,</l>
<l n="114">est aliud tamen in nobis quod tempore in illo</l>
<l n="115">multimodis agitatur et omnis accipit in se</l>
<l n="116">laetitiae motus et curas cordis inanis.</l>
<l n="117">Nunc animam quoque ut in membris cognoscere possis</l>
<l n="118">esse neque harmonia corpus sentire solere,</l>
<l n="119">principio fit uti detracto corpore multo</l>
<l n="120">saepe tamen nobis in membris vita moretur.</l>
<l n="121">Atque eadem rursum, cum corpora pauca caloris</l>
<l n="122">diffugere forasque per os est editus <choice><reg>aeg</reg><orig>aër</orig></choice>,</l>
<l n="123">deserit extemplo venas atque ossa relinquit;</l>
<l n="124">noscere ut hinc possis non aequas omnia partis</l>
<l n="125">corpora habere neque ex aequo fulcire salutem,</l>
<l n="126">sed magis haec, venti quae sunt calidique vaporis</l>
<l n="127">semina, curare in membris ut vita moretur.</l>
<l n="128">est igitur calor ac ventus vitalis in ipso</l>
<l n="129">corpore, qui nobis moribundos deserit artus.</l>
<l n="130">quapropter quoniam est animi natura reperta</l>
<l n="131">atque animae quasi pars hominis, redde harmoniai</l>
<l n="132">nomen, ad organicos alto delatum Heliconi,</l>
<l n="133">sive aliunde ipsi porro traxere et in illam</l>
<l n="134">transtulerunt, proprio quae tum res nomine egebat.</l>
<l n="135">quidquid <del>id</del> est, habeant: tu cetera percipe dicta.</l>
<milestone unit="card" n="136"/>
<l n="136">Nunc animum atque animam dico coniuncta teneri</l>
<l n="137">inter se atque unam naturam conficere ex se,</l>
<l n="138">sed caput esse quasi et dominari in corpore toto</l>
<l n="139">consilium, quod nos animum mentemque vocamus.</l>
<l n="140">idque situm media regione in pectoris haeret.</l>
<l n="141">hic exultat enim pavor ac metus, haec loca circum</l>
<l n="142">laetitiae mulcent: hic ergo mens animusquest.</l>
<l n="143">cetera pars animae per totum dissita corpus</l>
<l n="144">paret et ad numen mentis momenque movetur.</l>
<l n="145">idque sibi solum per se sapit et sibi gaudet,</l>
<l n="146">cum neque res animam neque corpus commovet una.</l>
<l n="147">et quasi, cum caput aut oculus temptante dolore</l>
<l n="148">laeditur in nobis, non omni concruciamur</l>
<l n="149">corpore, sic animus nonnumquam laeditur ipse</l>
<l n="150">laetitiaque viget, cum cetera pars animai</l>
<l n="151">per membra atque artus nulla novitate cietur;</l>
<l n="152">verum ubi vementi magis est commota metu mens,</l>
<l n="153">consentire animam totam per membra videmus</l>
<l n="154">sudoresque ita palloremque existere toto</l>
<l n="155">corpore et infringi linguam vocemque aboriri,</l>
<l n="156">caligare oculos, sonere auris, succidere artus,</l>
<l n="157">denique concidere ex animi terrore videmus</l>
<l n="158">saepe homines; facile ut quivis hinc noscere possit</l>
<l n="159">esse animam cum animo coniunctam, quae cum animi <del>vi</del></l>
<l n="160">percussa est, exim corpus propellit et icit.</l>
<l n="161">Haec eadem ratio naturam animi atque animai</l>
<l n="162">corpoream docet esse; ubi enim propellere membra,</l>
<l n="163"> corripere ex somno corpus mutareque vultum</l>
<l n="164">atque hominem totum regere ac versare videtur,</l>
<l n="165">quorum nil fieri sine tactu posse videmus</l>
<l n="166">nec tactum porro sine corpore, nonne fatendumst</l>
<l n="167">corporea natura animum constare animamque?</l>
<l n="168">praeterea pariter fungi cum corpore et una</l>
<l n="169">consentire animum nobis in corpore cernis.</l>
<l n="170">si minus offendit vitam vis horrida teli</l>
<l n="171">ossibus ac nervis disclusis intus adacta,</l>
<l n="172">at tamen insequitur languor terraeque petitus</l>
<l n="173">suavis et in terra mentis qui gignitur aestus</l>
<l n="174">inter dumque quasi exsurgendi incerta voluntas.</l>
<l n="175">ergo corpoream naturam animi esse necessest,</l>
<l n="176">corporeis quoniam telis ictuque laborat.</l>
<l n="177">Is tibi nunc animus quali sit corpore et unde</l>
<l n="178">constiterit pergam rationem reddere dictis.</l>
<l n="179">principio esse aio persuptilem atque minutis</l>
<l n="180">perquam corporibus factum constare. id ita esse</l>
<l n="181">hinc licet advertas animum, ut pernoscere possis.</l>
<milestone unit="card" n="182"/>
<l n="182"> Nil adeo fieri celeri ratione videtur,</l>
<l n="183">quam si mens fieri proponit et inchoat ipsa;</l>
<l n="184">ocius ergo animus quam res se perciet ulla,</l>
<l n="185">ante oculos quorum in promptu natura videtur.</l>
<l n="186">at quod mobile tanto operest, constare rutundis</l>
<l n="187">perquam seminibus debet perquamque minutis,</l>
<l n="188">momine uti parvo possint inpulsa moveri.</l>
<l n="189">namque movetur aqua et tantillo momine flutat,</l>
<l n="190">quippe volubilibus parvisque creata figuris.</l>
<l n="191">at contra mellis constantior est natura</l>
<l n="192">et pigri latices magis et cunctantior actus:</l>
<l n="193">haeret enim inter se magis omnis materiai</l>
<l n="194">copia, ni mirum quia non tam levibus extat</l>
<l n="195">corporibus neque tam suptilibus atque rutundis.</l>
<l n="196">namque papaveris aura potest suspensa levisque</l>
<l n="197">cogere ut ab summo tibi diffluat altus acervus,</l>
<l n="198">at contra lapidum coniectum spicarumque</l>
<l n="199">noenu potest. igitur parvissima corpora pro quam</l>
<l n="200">et levissima sunt, ita mobilitate fruuntur;</l>
<l n="201">at contra quae cumque magis cum pondere magno</l>
<l n="202">asperaque inveniuntur, eo stabilita magis sunt.</l>
<l n="203">nunc igitur quoniamst animi natura reperta</l>
<l n="204">mobilis egregie, perquam constare necessest</l>
<l n="205">corporibus parvis et levibus atque rutundis.</l>
<l n="206">quae tibi cognita res in multis, o bone, rebus</l>
<l n="207">utilis invenietur et opportuna cluebit.</l>
<l n="208">Haec quoque res etiam naturam dedicat eius,</l>
<l n="209">quam tenui constet textura quamque loco se</l>
<l n="210">contineat parvo, si possit conglomerari,</l>
<l n="211">quod simul atque hominem leti secura quies est</l>
<l n="212">indepta atque animi natura animaeque recessit,</l>
<l n="213">nil ibi libatum de toto corpore cernas</l>
<l n="214">ad speciem, nihil ad pondus: mors omnia praestat,</l>
<l n="215">vitalem praeter sensum calidumque vaporem.</l>
<l n="216">ergo animam totam perparvis esse necessest</l>
<l n="217">seminibus nexam per venas viscera nervos,</l>
<l n="218"> qua tenus, omnis ubi e toto iam corpore cessit,</l>
<l n="219">extima membrorum circumcaesura tamen se</l>
<l n="220">incolumem praestat nec defit ponderis hilum.</l>
<l n="221">quod genus est, Bacchi cum flos evanuit aut cum</l>
<l n="222">spiritus unguenti suavis diffugit in auras</l>
<l n="223">aut aliquo cum iam sucus de corpore cessit;</l>
<l n="224">nil oculis tamen esse minor res ipsa videtur</l>
<l n="225">propterea neque detractum de pondere quicquam,</l>
<l n="226">ni mirum quia multa minutaque semina sucos</l>
<l n="227">efficiunt et odorem in toto corpore rerum.</l>
<milestone unit="card" n="228"/>
<l n="228">quare etiam atque etiam mentis naturam animaeque</l>
<l n="229">scire licet perquam pauxillis esse creatam</l>
<l n="230">seminibus, quoniam fugiens nil ponderis aufert.</l>
<l n="231">Nec tamen haec simplex nobis natura putanda est.</l>
<l n="232">tenvis enim quaedam moribundos deserit aura</l>
<l n="233">mixta vapore, vapor porro trahit <choice><reg>aera</reg><orig>aëra</orig></choice> secum;</l>
<l n="234">nec calor est quisquam, cui non sit mixtus et <choice><reg>aer</reg><orig>aër</orig></choice>;</l>
<l n="235">rara quod eius enim constat natura, necessest</l>
<l n="236"><choice><reg>aeris</reg><orig>aëris</orig></choice> inter eum primordia multa moveri.</l>
<l n="237">iam triplex animi est igitur natura reperta;</l>
<l n="238">nec tamen haec sat sunt ad sensum cuncta creandum,</l>
<l n="239">nil horum quoniam recipit mens posse creare</l>
<l n="240">sensiferos motus, quae denique mente volutat.</l>
<l n="241">quarta quoque his igitur quaedam natura necessest</l>
<l n="242">adtribuatur; east omnino nominis expers;</l>
<l n="243">qua neque mobilius quicquam neque tenvius extat</l>
<l n="244">nec magis e parvis et levibus ex elementis;</l>
<l n="245">sensiferos motus quae didit prima per artus.</l>
<l n="246">prima cietur enim, parvis perfecta figuris,</l>
<l n="247">inde calor motus et venti caeca potestas</l>
<l n="248">accipit, inde <choice><reg>aer</reg><orig>aër</orig></choice>, inde omnia mobilitantur:</l>
<l n="249">concutitur sanguis, tum viscera persentiscunt</l>
<l n="250">omnia, postremis datur ossibus atque medullis</l>
<l n="251">sive voluptas est sive est contrarius ardor.</l>
<l n="252">nec temere huc dolor usque potest penetrare neque acre</l>
<l n="253">permanare malum, quin omnia perturbentur</l>
<l n="254">usque adeo <del>ut</del> vitae desit locus atque animai</l>
<l n="255">diffugiant partes per caulas corporis omnis.</l>
<l n="256">sed plerumque fit in summo quasi corpore finis</l>
<l n="257">motibus: hanc ob rem vitam retinere valemus.</l>
<l n="258">Nunc ea quo pacto inter sese mixta quibusque</l>
<l n="259">compta modis vigeant rationem reddere aventem</l>
<l n="260">abstrahit invitum patrii sermonis egestas;</l>
<l n="261">sed tamen, ut potero summatim attingere, tangam.</l>
<milestone unit="card" n="262"/>
<l n="262">inter enim cursant primordia principiorum</l>
<l n="263">motibus inter se, nihil ut secernier unum</l>
<l n="264">possit nec spatio fieri divisa potestas,</l>
<l n="265">sed quasi multae vis unius corporis extant.</l>
<l n="266">quod genus in quovis animantum viscere volgo</l>
<l n="267">est odor et quidam color et sapor, et tamen ex his</l>
<l n="268">omnibus est unum perfectum corporis augmen,</l>
<l n="269">sic calor atque <choice><reg>aer</reg><orig>aër</orig></choice> et venti caeca potestas</l>
<l n="270">mixta creant unam naturam et mobilis illa</l>
<l n="271">vis, initum motus ab se quae dividit ollis,</l>
<l n="272">sensifer unde oritur primum per viscera motus.</l>
<l n="273"> nam penitus prorsum latet haec natura subestque</l>
<l n="274">nec magis hac infra quicquam est in corpore nostro</l>
<l n="275">atque anima est animae proporro totius ipsa.</l>
<l n="276">quod genus in nostris membris et corpore toto</l>
<l n="277">mixta latens animi vis est animaeque potestas,</l>
<l n="278">corporibus quia de parvis paucisque creatast,</l>
<l n="279">sic tibi nominis haec expers vis, facta minutis</l>
<l n="280">corporibus, latet atque animae quasi totius ipsa</l>
<l n="281">proporrost anima et dominatur corpore toto.</l>
<l n="282">consimili ratione necessest ventus et <choice><reg>aer</reg><orig>aër</orig></choice></l>
<l n="283">et calor inter se vigeant commixta per artus</l>
<l n="284">atque aliis aliud subsit magis emineatque,</l>
<l n="285">ut quiddam fieri videatur ab omnibus unum,</l>
<l n="286">ni calor ac ventus seorsum seorsumque potestas</l>
<l n="287"><choice><reg>aeris</reg><orig>aëris</orig></choice> interemant sensum diductaque solvant.</l>
<milestone unit="card" n="288"/>
<l n="288">est etiam calor ille animo, quem sumit, in ira</l>
<l n="289">cum fervescit et ex oculis micat acrius ardor;</l>
<l n="290">est et frigida multa, comes formidinis, aura,</l>
<l n="291">quae ciet horrorem membris et concitat artus;</l>
<l n="292">est etiam quoque pacati status <choice><reg>aeris</reg><orig>aëris</orig></choice> ille,</l>
<l n="293">pectore tranquillo fit qui voltuque sereno.</l>
<l n="294">sed calidi plus est illis quibus acria corda</l>
<l n="295">iracundaque mens facile effervescit in ira,</l>
<l n="296">quo genere in primis vis est violenta leonum,</l>
<l n="297">pectora qui fremitu rumpunt plerumque gementes</l>
<l n="298">nec capere irarum fluctus in pectore possunt.</l>
<l n="299">at ventosa magis cervorum frigida mens est</l>
<l n="300">et gelidas citius per viscera concitat auras,</l>
<l n="301">quae tremulum faciunt membris existere motum.</l>
<l n="302">at natura boum placido magis <choice><reg>aere</reg><orig>aëre</orig></choice> vivit</l>
<l n="303">nec nimis irai fax umquam subdita percit</l>
<l n="304">fumida, suffundens caecae caliginis umbra,</l>
<l n="305">nec gelidis torpet telis perfixa pavoris;</l>
<l n="306">interutrasque sitast cervos saevosque leones.</l>
<l n="307">sic hominum genus est: quamvis doctrina politos</l>
<l n="308">constituat pariter quosdam, tamen illa relinquit</l>
<l n="309">naturae cuiusque animi vestigia prima.</l>
<l n="310">nec radicitus evelli mala posse putandumst,</l>
<l n="311">quin proclivius hic iras decurrat ad acris,</l>
<l n="312">ille metu citius paulo temptetur, at ille</l>
<l n="313">tertius accipiat quaedam clementius aequo.</l>
<l n="314">inque aliis rebus multis differre necessest</l>
<l n="315">naturas hominum varias moresque sequacis;</l>
<l n="316">quorum ego nunc nequeo caecas exponere causas</l>
<l n="317">nec reperire figurarum tot nomina quot sunt</l>
<l n="318">principiis, unde haec oritur variantia rerum.</l>
<l n="319">illud in his rebus video firmare potesse,</l>
<l n="320">usque adeo naturarum vestigia linqui</l>
<l n="321">parvola, quae nequeat ratio depellere nobis,</l>
<l n="322">ut nihil inpediat dignam dis degere vitam.</l>
<l n="323">Haec igitur natura tenetur corpore ab omni</l>
<l n="324">ipsaque corporis est custos et causa salutis;</l>
<l n="325">nam communibus inter se radicibus haerent</l>
<l n="326">nec sine pernicie divelli posse videntur.</l>
<l n="327">quod genus e thuris glaebis evellere odorem</l>
<l n="328"> haud facile est, quin intereat natura quoque eius,</l>
<l n="329">sic animi atque animae naturam corpore toto</l>
<l n="330">extrahere haut facile est, quin omnia dissoluantur.</l>
<l n="331">inplexis ita principiis ab origine prima</l>
<l n="332">inter se fiunt consorti praedita vita,</l>
<l n="333">nec sibi quaeque sine alterius vi posse videtur</l>
<l n="334">corporis atque animi seorsum sentire potestas,</l>
<l n="335">sed communibus inter eas conflatur utrimque</l>
<l n="336">motibus accensus nobis per viscera sensus.</l>
<l n="337">Praeterea corpus per se nec gignitur umquam</l>
<l n="338">nec crescit neque post mortem durare videtur.</l>
<l n="339">non enim, ut umor aquae dimittit saepe vaporem,</l>
<l n="340">qui datus est, neque ea causa convellitur ipse,</l>
<l n="341">sed manet incolumis, non, inquam, sic animai</l>
<l n="342">discidium possunt artus perferre relicti,</l>
<l n="343">sed penitus pereunt convulsi conque putrescunt.</l>
<l n="344">ex ineunte aevo sic corporis atque animai</l>
<l n="345">mutua vitalis discunt contagia motus,</l>
<l n="346">maternis etiam membris alvoque reposta,</l>
<l n="347">discidium <del>ut</del> nequeat fieri sine peste maloque;</l>
<l n="348">ut videas, quoniam coniunctast causa salutis,</l>
<l n="349">coniunctam quoque naturam consistere eorum.</l>
<milestone unit="card" n="350"/>
<l n="350">Quod super est, siquis corpus sentire refutat</l>
<l n="351">atque animam credit permixtam corpore toto</l>
<l n="352">suscipere hunc motum quem sensum nominitamus,</l>
<l n="353">vel manifestas res contra verasque repugnat.</l>
<l n="354">quid sit enim corpus sentire quis adferet umquam,</l>
<l n="355">si non ipsa palam quod res dedit ac docuit nos?</l>
<l n="356">'at dimissa anima corpus caret undique sensu.'</l>
<l n="357">perdit enim quod non proprium fuit eius in aevo</l>
<l n="358">multaque praeterea perdit quom expellitur aevo.</l>
<l n="359">Dicere porro oculos nullam rem cernere posse,</l>
<l n="360">sed per eos animum ut foribus spectare reclusis,</l>
<l n="361">difficilest, contra cum sensus ducat eorum;</l>
<l n="362">sensus enim trahit atque acies detrudit ad ipsas,</l>
<l n="363">fulgida praesertim cum cernere saepe nequimus,</l>
<l n="364">lumina luminibus quia nobis praepediuntur.</l>
<l n="365">quod foribus non fit; neque enim, qua cernimus ipsi,</l>
<l n="366">ostia suscipiunt ullum reclusa laborem.</l>
<l n="367">praeterea si pro foribus sunt lumina nostra,</l>
<l n="368">iam magis exemptis oculis debere videtur</l>
<l n="369">cernere res animus sublatis postibus ipsis.</l>
<l n="370">Illud in his rebus nequaquam sumere possis,</l>
<l n="371">Democriti quod sancta viri sententia ponit,</l>
<l n="372">corporis atque animi primordia singula primis</l>
<l n="373">adposita alternis, variare ac nectere membra.</l>
<l n="374">nam cum multo sunt animae elementa minora</l>
<l n="375">quam quibus e corpus nobis et viscera constant,</l>
<l n="376">tum numero quoque concedunt et rara per artus</l>
<l n="377">dissita sunt, dum taxat ut hoc promittere possis,</l>
<l n="378">quantula prima queant nobis iniecta ciere</l>
<l n="379">corpora sensiferos motus in corpore, tanta</l>
<l n="380">intervalla tenere exordia prima animai.</l>
<milestone unit="card" n="381"/>
<l n="381">nam neque pulveris inter dum sentimus adhaesum</l>
<l n="382">corpore nec membris incussam sidere cretam,</l>
<l n="383"> nec nebulam noctu neque arani tenvia fila</l>
<l n="384">obvia sentimus, quando obretimur euntes,</l>
<l n="385">nec supera caput eiusdem cecidisse vietam</l>
<l n="386">vestem nec plumas avium papposque volantis,</l>
<l n="387">qui nimia levitate cadunt plerumque gravatim,</l>
<l n="388">nec repentis itum cuiusvis cumque animantis</l>
<l n="389">sentimus nec priva pedum vestigia quaeque,</l>
<l n="390">corpore quae in nostro culices et cetera ponunt.</l>
<l n="391">usque adeo prius est in nobis multa ciendum</l>
<l n="392">quam primordia sentiscant concussa animai,</l>
<l n="393">semina corporibus nostris inmixta per artus,</l>
<l n="394">et quam in his intervallis tuditantia possint</l>
<l n="395">concursare coire et dissultare vicissim.</l>
<l n="396">Et magis est animus vitai claustra <choice><reg>coercens</reg><orig>coërcens</orig></choice></l>
<l n="397">et dominantior ad vitam quam vis animai.</l>
<l n="398">nam sine mente animoque nequit residere per artus</l>
<l n="399">temporis exiguam partem pars ulla animai,</l>
<l n="400">sed comes insequitur facile et discedit in auras</l>
<l n="401">et gelidos artus in leti frigore linquit.</l>
<l n="402">at manet in vita cui mens animusque remansit,</l>
<l n="403">quamvis est circum caesis lacer undique membris;</l>
<l n="404">truncus adempta anima circum membrisque remota</l>
<l n="405">vivit et aetherias vitalis suscipit auras;</l>
<l n="406">si non omnimodis, at magna parte animai</l>
<l n="407">privatus, tamen in vita cunctatur et haeret;</l>
<l n="408">ut, lacerato oculo circum si pupula mansit</l>
<l n="409">incolumis, stat cernundi vivata potestas,</l>
<l n="410">dum modo ne totum corrumpas luminis orbem</l>
<l n="411">et circum caedas aciem solamque relinquas;</l>
<l n="412">id quoque enim sine pernicie non fiet eorum.</l>
<l n="413">at si tantula pars oculi media illa peresa est,</l>
<l n="414">occidit extemplo lumen tenebraeque secuntur,</l>
<l n="415">incolumis quamvis alioqui splendidus orbis.</l>
<l n="416">hoc anima atque animus vincti sunt foedere semper.</l>
<milestone unit="card" n="417"/>
<l n="417">Nunc age, nativos animantibus et mortalis</l>
<l n="418">esse animos animasque levis ut noscere possis,</l>
<l n="419">conquisita diu dulcique reperta labore</l>
<l n="420">digna tua pergam disponere carmina vita.</l>
<l n="421">tu fac utrumque uno subiungas nomine eorum</l>
<l n="422">atque animam verbi causa cum dicere pergam,</l>
<l n="423">mortalem esse docens, animum quoque dicere credas,</l>
<l n="424">qua tenus est unum inter se coniunctaque res est.</l>
<l n="425">Principio quoniam tenuem constare minutis</l>
<l n="426">corporibus docui multoque minoribus esse</l>
<l n="427">principiis factam quam liquidus umor aquai</l>
<l n="428">aut nebula aut fumus —; nam longe mobilitate</l>
<l n="429">praestat et a tenui causa magis icta movetur,</l>
<l n="430">quippe ubi imaginibus fumi nebulaeque movetur;</l>
<l n="431">quod genus in somnis sopiti ubi cernimus alte</l>
<l n="432">exhalare vaporem altaria ferreque fumum;</l>
<l n="433">nam procul haec dubio nobis simulacra <choice><reg>gerunturae</reg><orig>gerunturæ</orig></choice></l>
<l n="434">nunc igitur quoniam quassatis undique vasis</l>
<l n="435">diffluere umorem et laticem discedere cernis,</l>
<l n="436">et nebula ac fumus quoniam discedit in auras,</l>
<l n="437">crede animam quoque diffundi multoque perire</l>
<l n="438"> ocius et citius dissolvi in corpora prima,</l>
<l n="439">cum semel ex hominis membris ablata recessit;</l>
<l n="440">quippe etenim corpus, quod vas quasi constitit eius,</l>
<l n="441">cum cohibere nequit conquassatum ex aliqua re</l>
<l n="442">ac rarefactum detracto sanguine venis,</l>
<l n="443"><choice><reg>aere</reg><orig>aëre</orig></choice> qui credas posse hanc cohiberier ullo,</l>
<l n="444">corpore qui nostro rarus magis incohibens sit?</l>
<milestone unit="card" n="445"/>
<l n="445">Praeterea gigni pariter cum corpore et una</l>
<l n="446">crescere sentimus pariterque senescere mentem.</l>
<l n="447">nam vel ut infirmo pueri teneroque vagantur</l>
<l n="448">corpore, sic animi sequitur sententia tenvis.</l>
<l n="449">inde ubi robustis adolevit viribus aetas,</l>
<l n="450">consilium quoque maius et auctior est animi vis.</l>
<l n="451">post ubi iam validis quassatum est viribus aevi</l>
<l n="452">corpus et obtusis ceciderunt viribus artus,</l>
<l n="453">claudicat ingenium, delirat lingua <del>labat</del> mens,</l>
<l n="454">omnia deficiunt atque uno tempore desunt.</l>
<l n="455">ergo dissolui quoque convenit omnem animai</l>
<l n="456">naturam, ceu fumus, in altas <choice><reg>aeris</reg><orig>aëris</orig></choice> auras;</l>
<l n="457">quando quidem gigni pariter pariterque videmus</l>
<l n="458">crescere et, <del>ut</del> docui, simul aevo fessa fatisci.</l>
<l n="459">Huc accedit uti videamus, corpus ut ipsum</l>
<l n="460">suscipere inmanis morbos durumque dolorem,</l>
<l n="461">sic animum curas acris luctumque metumque;</l>
<l n="462">quare participem leti quoque convenit esse.</l>
<l n="463">quin etiam morbis in corporis avius errat</l>
<l n="464">saepe animus; dementit enim deliraque fatur,</l>
<l n="465">inter dumque gravi lethargo fertur in altum</l>
<l n="466">aeternumque soporem oculis nutuque cadenti;</l>
<l n="467">unde neque exaudit voces nec noscere voltus</l>
<l n="468">illorum potis est, ad vitam qui revocantes</l>
<l n="469">circum stant lacrimis rorantes ora genasque.</l>
<l n="470">quare animum quoque dissolui fateare necessest,</l>
<l n="471">quandoquidem penetrant in eum contagia morbi;</l>
<l n="472">nam dolor ac morbus leti fabricator uterquest,</l>
<l n="473">multorum exitio perdocti quod sumus ante.</l>
<l n="474"><del>et quoniam mentem sanari corpus ut aegrum</del></l>
<l n="475"><del>et pariter mentem sanari corpus inani</del></l>
<l n="476">denique cor, hominem cum vini vis penetravit</l>
<l n="477">acris et in venas discessit diditus ardor,</l>
<l n="478">consequitur gravitas membrorum, praepediuntur</l>
<l n="479">crura vacillanti, tardescit lingua, madet mens,</l>
<l n="480">nant oculi, clamor singultus iurgia gliscunt,</l>
<l n="481">et iam cetera de genere hoc quae cumque secuntur,</l>
<l n="482">cur ea sunt, nisi quod vehemens violentia vini</l>
<l n="483">conturbare animam consuevit corpore in ipso?</l>
<l n="484">at quae cumque queunt conturbari inque pediri,</l>
<l n="485">significant, paulo si durior insinuarit</l>
<l n="486">causa, fore ut pereant aevo privata futuro.</l>
<milestone unit="card" n="487"/>
<l n="487">Quin etiam subito vi morbi saepe coactus</l>
<l n="488">ante oculos aliquis nostros, ut fulminis ictu,</l>
<l n="489">concidit et spumas agit, ingemit et tremit artus,</l>
<l n="490">desipit, extentat nervos, torquetur, anhelat</l>
<l n="491">inconstanter, et in iactando membra fatigat,</l>
<l n="492">ni mirum quia vis morbi distracta per artus</l>
<l n="493"> turbat agens animam, spumans <del>ut</del> in aequore salso</l>
<l n="494">ventorum validis fervescunt viribus undae.</l>
<l n="495">exprimitur porro gemitus, quia membra dolore</l>
<l n="496">adficiuntur et omnino quod semina vocis</l>
<l n="497">eliciuntur et ore foras glomerata feruntur</l>
<l n="498">qua quasi consuerunt et sunt munita viai.</l>
<l n="499">desipientia fit, quia vis animi atque animai</l>
<l n="500">conturbatur et, ut docui, divisa seorsum</l>
<l n="501">disiectatur eodem illo distracta veneno.</l>
<l n="502">inde ubi iam morbi reflexit causa, reditque</l>
<l n="503">in latebras acer corrupti corporis umor,</l>
<l n="504">tum quasi vaccillans primum consurgit et omnis</l>
<l n="505">paulatim redit in sensus animamque receptat.</l>
<l n="506">haec igitur tantis ubi morbis corpore in ipso</l>
<l n="507">iactentur miserisque modis distracta laborent,</l>
<l n="508">cur eadem credis sine corpore in <choice><reg>aere</reg><orig>aëre</orig></choice> aperto</l>
<l n="509">cum validis ventis aetatem degere posse?</l>
<l n="510">Et quoniam mentem sanari corpus ut aegrum</l>
<l n="511">cernimus et flecti medicina posse videmus,</l>
<l n="512">id quoque praesagit mortalem vivere mentem.</l>
<l n="513">addere enim partis aut ordine traiecere aecumst</l>
<l n="514">aut aliquid prosum de summa detrahere hilum,</l>
<l n="515">commutare animum qui cumque adoritur et infit</l>
<l n="516">aut aliam quamvis naturam flectere quaerit.</l>
<l n="517">at neque transferri sibi partis nec tribui vult</l>
<l n="518">inmortale quod est quicquam neque defluere hilum;</l>
<l n="519">nam quod cumque suis mutatum finibus exit,</l>
<l n="520">continuo hoc mors est illius quod fuit ante.</l>
<l n="521">ergo animus sive aegrescit, mortalia signa</l>
<l n="522">mittit, uti docui, seu flectitur a medicina.</l>
<l n="523">usque adeo falsae rationi vera videtur</l>
<l n="524">res occurrere et effugium praecludere eunti</l>
<l n="525">ancipitique refutatu convincere falsum.</l>
<l n="526">Denique saepe hominem paulatim cernimus ire</l>
<l n="527">et membratim vitalem deperdere sensum;</l>
<l n="528">in pedibus primum digitos livescere et unguis,</l>
<l n="529">inde pedes et crura mori, post inde per artus</l>
<l n="530">ire alios tractim gelidi vestigia leti.</l>
<l n="531">scinditur atque animae haec quoniam natura nec uno</l>
<l n="532">tempore sincera existit, mortalis habendast.</l>
<l n="533">quod si forte putas ipsam se posse per artus</l>
<l n="534">introsum trahere et partis conducere in unum</l>
<l n="535">atque ideo cunctis sensum diducere membris,</l>
<l n="536">at locus ille tamen, quo copia tanta animai</l>
<l n="537">cogitur, in sensu debet maiore videri;</l>
<l n="538">qui quoniam nusquamst, ni mirum, ut diximus <del>ante</del>,</l>
<l n="539">dilaniata foras dispargitur, interit ergo.</l>
<l n="540">quin etiam si iam libeat concedere falsum</l>
<l n="541">et dare posse animam glomerari in corpore eorum,</l>
<l n="542">lumina qui lincunt moribundi particulatim,</l>
<l n="543">mortalem tamen esse animam fateare necesse</l>
<l n="544">nec refert utrum pereat dispersa per auras</l>
<l n="545">an contracta suis e partibus obbrutescat,</l>
<l n="546">quando hominem totum magis ac magis undique sensus</l>
<l n="547">deficit et vitae minus et minus undique restat.</l>
<milestone unit="card" n="548"/>
<l n="548"> Et quoniam mens est hominis pars una locoque</l>
<l n="549">fixa manet certo, vel ut aures atque oculi sunt</l>
<l n="550">atque alii sensus qui vitam cumque gubernant,</l>
<l n="551">et vel uti manus atque oculus naresve seorsum</l>
<l n="552">secreta ab nobis nequeunt sentire neque esse,</l>
<l n="553">sed tamen in parvo lincuntur tempore tali,</l>
<l n="554">sic animus per se non quit sine corpore et ipso</l>
<l n="555">esse homine, illius quasi quod vas esse videtur,</l>
<l n="556">sive aliud quid vis potius coniunctius ei</l>
<l n="557">fingere, quandoquidem conexu corpus adhaeret.</l>
<l n="558">Denique corporis atque animi vivata potestas</l>
<l n="559">inter se coniuncta valent vitaque fruuntur;</l>
<l n="560">nec sine corpore enim vitalis edere motus</l>
<l n="561">sola potest animi per se natura nec autem</l>
<l n="562">cassum anima corpus durare et sensibus uti.</l>
<l n="563">scilicet avolsus radicibus ut nequit ullam</l>
<l n="564">dispicere ipse oculus rem seorsum corpore toto,</l>
<l n="565">sic anima atque animus per se nil posse videtur.</l>
<l n="566">ni mirum quia <del>per</del> venas et viscera mixtim,</l>
<l n="567">per nervos atque ossa tenentur corpore ab omni</l>
<l n="568">nec magnis intervallis primordia possunt</l>
<l n="569">libera dissultare, ideo conclusa moventur</l>
<l n="570">sensiferos motus, quos extra corpus in auras</l>
<l n="571"><choice><reg>aeris</reg><orig>aëris</orig></choice> haut possunt post mortem eiecta moveri</l>
<l n="572">propterea quia non simili ratione tenentur;</l>
<l n="573">corpus enim atque animans erit <choice><reg>aer</reg><orig>aër</orig></choice>, si cohibere</l>
<l n="574">sese anima atque in eos poterit concludere motus,</l>
<l n="575">quos ante in nervis et in ipso corpore agebat.</l>
<l n="576">quare etiam atque etiam resoluto corporis omni</l>
<l n="577">tegmine et eiectis extra vitalibus auris</l>
<l n="578">dissolui sensus animi fateare necessest</l>
<l n="579">atque animam, quoniam coniunctast causa duobus.</l>
<l n="580">Denique cum corpus nequeat perferre animai</l>
<l n="581">discidium, quin in taetro tabescat odore,</l>
<l n="582">quid dubitas quin ex imo penitusque coorta</l>
<l n="583">emanarit uti fumus diffusa animae vis,</l>
<l n="584">atque ideo tanta mutatum putre ruina</l>
<l n="585">conciderit corpus, penitus quia mota loco sunt</l>
<l n="586">fundamenta foras manant animaeque per artus</l>
<l n="587">perque viarum omnis flexus, in corpore qui sunt,</l>
<l n="588">atque foramina? multimodis ut noscere possis</l>
<l n="589">dispertitam animae naturam exisse per artus</l>
<l n="590">et prius esse sibi distractam corpore in ipso,</l>
<l n="591">quam prolapsa foras enaret in <choice><reg>aeris</reg><orig>aëris</orig></choice> auras.</l>
<milestone unit="card" n="592"/>
<l n="592">Quin etiam finis dum vitae vertitur intra,</l>
<l n="593">saepe aliqua tamen e causa labefacta videtur</l>
<l n="594">ire anima ac toto solui de corpore <del>tota</del></l>
<l n="595">et quasi supremo languescere tempore voltus</l>
<l n="596">molliaque exsangui cadere omnia <del>corpore</del> membra.</l>
<l n="597">quod genus est, animo male factum cum perhibetur</l>
<l n="598">aut animam liquisse; ubi iam trepidatur et omnes</l>
<l n="599">extremum cupiunt vitae reprehendere vinclum;</l>
<l n="600">conquassatur enim tum mens animaeque potestas</l>
<l n="601">omnis. et haec ipso cum corpore conlabefiunt,</l>
<l n="602">ut gravior paulo possit dissolvere causa.</l>
<l n="603"> Quid dubitas tandem quin extra prodita corpus</l>
<l n="604">inbecilla foras in aperto, tegmine dempto,</l>
<l n="605">non modo non omnem possit durare per aevom,</l>
<l n="606">sed minimum quodvis nequeat consistere tempus?</l>
<l n="607">nec sibi enim quisquam moriens sentire videtur</l>
<l n="608">ire foras animam incolumem de corpore toto,</l>
<l n="609">nec prius ad iugulum et supera succedere fauces,</l>
<l n="610">verum deficere in certa regione locatam;</l>
<l n="611">ut sensus alios in parti quemque sua scit</l>
<l n="612">dissolui. quod si inmortalis nostra foret mens,</l>
<l n="613">non tam se moriens dissolvi conquereretur,</l>
<l n="614">sed magis ire foras vestemque relinquere, ut anguis.</l>
<l n="615">Denique cur animi numquam mens consiliumque</l>
<l n="616">gignitur in capite aut pedibus manibusve, sed unis</l>
<l n="617">sedibus et certis regionibus omnibus haeret,</l>
<l n="618">si non certa loca ad nascendum reddita cuique</l>
<l n="619">sunt, et ubi quicquid possit durare creatum</l>
<l n="620">atque ita multimodis partitis artubus esse,</l>
<l n="621">membrorum ut numquam existat praeposterus ordo?</l>
<l n="622">usque adeo sequitur res rem, neque flamma creari</l>
<l n="623">fluminibus solitast neque in igni gignier algor.</l>
<milestone unit="card" n="624"/>
<l n="624">Praeterea si inmortalis natura animaist</l>
<l n="625">et sentire potest secreta a corpore nostro,</l>
<l n="626">quinque, ut opinor, eam faciundum est sensibus auctam.</l>
<l n="627">nec ratione alia nosmet proponere nobis</l>
<l n="628">possumus infernas animas Acherunte vagare.</l>
<l n="629">pictores itaque et scriptorum saecla priora</l>
<l n="630">sic animas intro duxerunt sensibus auctas.</l>
<l n="631">at neque sorsum oculi neque nares nec manus ipsa</l>
<l n="632">esse potest animae neque sorsum lingua neque aures;</l>
<l n="633">haud igitur per se possunt sentire neque esse.</l>
<l n="634">Et quoniam toto sentimus corpore inesse</l>
<l n="635">vitalem sensum et totum esse animale videmus,</l>
<l n="636">si subito medium celeri praeciderit ictu</l>
<l n="637">vis aliqua, ut sorsum partem secernat utramque,</l>
<l n="638">dispertita procul dubio quoque vis animai</l>
<l n="639">et discissa simul cum corpore dissicietur.</l>
<l n="640">at quod scinditur et partis discedit in ullas,</l>
<l n="641">scilicet aeternam sibi naturam abnuit esse.</l>
<l n="642">falciferos memorant currus abscidere membra</l>
<l n="643">saepe ita de subito permixta caede calentis,</l>
<l n="644">ut tremere in terra videatur ab artubus id quod</l>
<l n="645">decidit abscisum, cum mens tamen atque hominis vis</l>
<l n="646">mobilitate mali non quit sentire dolorem;</l>
<l n="647">et simul in pugnae studio quod dedita mens est,</l>
<l n="648">corpore relicuo pugnam caedesque petessit,</l>
<l n="649">nec tenet amissam laevam cum tegmine saepe</l>
<l n="650">inter equos abstraxe rotas falcesque rapaces,</l>
<l n="651">nec cecidisse alius dextram, cum scandit et instat.</l>
<l n="652">inde alius conatur adempto surgere crure,</l>
<l n="653">cum digitos agitat propter moribundus humi pes.</l>
<l n="654">et caput abscisum calido viventeque trunco</l>
<l n="655">servat humi voltum vitalem oculosque patentis,</l>
<l n="656">donec reliquias animai reddidit omnes.</l>
<l n="657">quin etiam tibi si, lingua vibrante, minanti</l>
<l n="658"> serpentis cauda, procero corpore, utrumque</l>
<l n="659">sit libitum in multas partis discidere ferro,</l>
<l n="660">omnia iam sorsum cernes ancisa recenti</l>
<l n="661">volnere tortari et terram conspargere tabo,</l>
<l n="662">ipsam seque retro partem petere ore priorem,</l>
<l n="663">volneris ardenti ut morsu premat icta dolore.</l>
<l n="664">omnibus esse igitur totas dicemus in illis</l>
<l n="665">particulis animas? at ea ratione sequetur</l>
<l n="666">unam animantem animas habuisse in corpore multas.</l>
<l n="667">ergo divisast ea quae fuit una simul cum</l>
<l n="668">corpore; quapropter mortale utrumque putandumst,</l>
<l n="669">in multas quoniam partis disciditur aeque.</l>
<milestone unit="card" n="670"/>
<l n="670">Praeterea si inmortalis natura animai</l>
<l n="671">constat et in corpus nascentibus insinuatur,</l>
<l n="672">cur super ante actam aetatem meminisse nequimus</l>
<l n="673">nec vestigia gestarum rerum ulla tenemus?</l>
<l n="674">nam si tanto operest animi mutata potestas,</l>
<l n="675">omnis ut actarum exciderit retinentia rerum,</l>
<l n="676">non, ut opinor, id ab leto iam longius errat;</l>
<l n="677">qua propter fateare necessest quae fuit ante</l>
<l n="678">interiisse, et quae nunc est nunc esse creatam.</l>
<l n="679">Praeterea si iam perfecto corpore nobis</l>
<l n="680">inferri solitast animi vivata potestas</l>
<l n="681">tum cum gignimur et vitae cum limen inimus,</l>
<l n="682">haud ita conveniebat uti cum corpore et una</l>
<l n="683">cum membris videatur in ipso sanguine cresse,</l>
<l n="684">sed vel ut in cavea per se sibi vivere solam</l>
<l n="685">convenit, ut sensu corpus tamen affluat omne.</l>
<l n="686">quare etiam atque etiam neque originis esse putandumst</l>
<l n="687">expertis animas nec leti lege solutas;</l>
<l n="688">nam neque tanto opere adnecti potuisse putandumst</l>
<l n="689">corporibus nostris extrinsecus insinuatas,</l>
<l n="690">quod fieri totum contra manifesta docet res</l>
<l n="691"><choice><reg>aenamque</reg><orig>ænamque</orig></choice> ita conexa est per venas viscera nervos</l>
<l n="692">ossaque, uti dentes quoque sensu participentur;</l>
<l n="693">morbus ut indicat et gelidai stringor aquai</l>
<l n="694">et lapis oppressus subitis e frugibus <choice><reg>asperae</reg><orig>asperæ</orig></choice></l>
<l n="695">nec, tam contextae cum sint, exire videntur</l>
<l n="696">incolumes posse et salvas exsolvere sese</l>
<l n="697">omnibus e nervis atque ossibus articulisque,</l>
<l n="698">quod si forte putas extrinsecus insinuatam</l>
<l n="699">permanare animam nobis per membra solere,</l>
<l n="700">tanto quique magis cum corpore fusa peribit;</l>
<l n="701">quod permanat enim, dissolvitur, interit ergo;</l>
<l n="702">dispertitur enim per caulas corporis omnis.</l>
<l n="703">ut cibus, in membra atque artus cum diditur omnis,</l>
<l n="704">disperit atque aliam naturam sufficit ex se,</l>
<l n="705">sic anima atque animus quamvis <del>est</del> integra recens <del>in</del></l>
<l n="706">corpus eunt, tamen in manando dissoluuntur,</l>
<l n="707">dum quasi per caulas omnis diduntur in artus</l>
<l n="708">particulae quibus haec animi natura creatur,</l>
<l n="709">quae nunc in nostro dominatur corpore nata</l>
<l n="710">ex illa quae tunc periit partita per artus.</l>
<milestone unit="card" n="711"/>
<l n="711">quapropter neque natali privata videtur</l>
<l n="712"> esse die natura animae nec funeris expers.</l>
<l n="713">Semina praeterea linquontur necne animai</l>
<l n="714">corpore in exanimo? quod si lincuntur et insunt,</l>
<l n="715">haut erit ut merito inmortalis possit haberi,</l>
<l n="716">partibus amissis quoniam libata recessit.</l>
<l n="717">sin ita sinceris membris ablata profugit,</l>
<l n="718">ut nullas partis in corpore liquerit ex se,</l>
<l n="719">unde cadavera rancenti iam viscere vermes</l>
<l n="720">expirant atque unde animantum copia tanta</l>
<l n="721">exos et exanguis tumidos perfluctuat artus?</l>
<l n="722">quod si forte animas extrinsecus insinuari?</l>
<l n="723">vermibus et privas in corpora posse venire</l>
<l n="724">credis nec reputas cur milia multa animarum</l>
<l n="725">conveniant unde una recesserit, hoc tamen est ut</l>
<l n="726">quaerendum videatur et in discrimen agendum,</l>
<l n="727">utrum tandem animae venentur semina quaeque</l>
<l n="728">vermiculorum ipsaeque sibi fabricentur ubi sint,</l>
<l n="729">an quasi corporibus perfectis insinuentur.</l>
<l n="730">at neque cur faciant ipsae quareve laborent</l>
<l n="731">dicere suppeditat. neque enim, sine corpore cum sunt,</l>
<l n="732">sollicitae volitant morbis alguque fameque;</l>
<l n="733">corpus enim magis his vitiis adfine laborat,</l>
<l n="734">et mala multa animus contage fungitur eius.</l>
<l n="735">sed tamen his esto quamvis facere utile corpus,</l>
<l n="736">cum subeant; at qua possint via nulla videtur.</l>
<l n="737">haut igitur faciunt animae sibi corpora et artus.</l>
<l n="738">nec tamen est ut qui <del>cum</del> perfectis insinuentur</l>
<l n="739">corporibus; neque enim poterunt suptiliter esse</l>
<l n="740">conexae neque consensu contagia fient.</l>
<milestone unit="card" n="741"/>
<l n="741">Denique cur acris violentia triste leonum</l>
<l n="742">seminium sequitur, volpes dolus, et fuga cervos?</l>
<l n="743">a patribus datur et <del>a</del> patrius pavor incitat artus,</l>
<l n="744">et iam cetera de genere hoc cur omnia membris</l>
<l n="745">ex ineunte aevo generascunt ingenioque,</l>
<l n="746">si non, certa suo quia semine seminioque</l>
<l n="747">vis animi pariter crescit cum corpore quoque?</l>
<l n="748">quod si inmortalis foret et mutare soleret</l>
<l n="749">corpora, permixtis animantes moribus essent,</l>
<l n="750">effugeret canis Hyrcano de semine saepe</l>
<l n="751">cornigeri incursum cervi tremeretque per auras</l>
<l n="752"><choice><reg>aeris</reg><orig>aëris</orig></choice> accipiter fugiens veniente columba,</l>
<l n="753">desiperent homines, saperent fera saecla ferarum.</l>
<l n="754">illud enim falsa fertur ratione, quod aiunt</l>
<l n="755">inmortalem animam mutato corpore flecti;</l>
<l n="756">quod mutatur enim, dissolvitur, interit ergo;</l>
<l n="757">traiciuntur enim partes atque ordine migrant;</l>
<l n="758">quare dissolui quoque debent posse per artus,</l>
<l n="759">denique ut intereant una cum corpore cunctae.</l>
<l n="760">sin animas hominum dicent in corpora semper</l>
<l n="761">ire humana, tamen quaeram cur e sapienti</l>
<l n="762">stulta queat fieri, nec prudens sit puer ullus,</l>
<l n="763"><del>si non, certa suo quia semine seminioque</del></l>
<l n="764">nec tam doctus equae pullus quam fortis equi vis.</l>
<l n="765">scilicet in tenero tenerascere corpore mentem</l>
<l n="766">confugient. quod si iam fit, fateare necessest</l>
<l n="767"> mortalem esse animam, quoniam mutata per artus</l>
<l n="768">tanto opere amittit vitam sensumque priorem.</l>
<l n="769">quove modo poterit pariter cum corpore quoque</l>
<l n="770">confirmata cupitum aetatis tangere florem</l>
<l n="771">vis animi, nisi erit consors in origine prima?</l>
<l n="772">quidve foras sibi vult membris exire senectis?</l>
<l n="773">an metuit conclusa manere in corpore putri</l>
<l n="774">et domus aetatis spatio ne fessa vetusto</l>
<l n="775">obruat? at non sunt immortali ulla pericla.</l>
<milestone unit="card" n="776"/>
<l n="776">Denique conubia ad Veneris partusque ferarum</l>
<l n="777">esse animas praesto deridiculum esse videtur,</l>
<l n="778">expectare immortalis mortalia membra</l>
<l n="779">innumero numero certareque praeproperanter</l>
<l n="780">inter se quae prima potissimaque insinuetur;</l>
<l n="781">si non forte ita sunt animarum foedera pacta,</l>
<l n="782">ut quae prima volans advenerit insinuetur</l>
<l n="783">prima neque inter se contendant viribus hilum.</l>
<l n="784">Denique in aethere non arbor, non aequore in alto</l>
<l n="785">nubes esse queunt nec pisces vivere in arvis</l>
<l n="786">nec cruor in lignis neque saxis sucus inesse.</l>
<l n="787">certum ac dispositumst ubi quicquid crescat et insit.</l>
<l n="788">sic animi natura nequit sine corpore oriri</l>
<l n="789">sola neque a nervis et sanguine longius esse.</l>
<l n="790">quod si posset enim, multo prius ipsa animi vis</l>
<l n="791">in capite aut umeris aut imis calcibus esse</l>
<l n="792">posset et innasci quavis in parte soleret,</l>
<l n="793">tandem in eodem homine atque in eodem vase manere.</l>
<l n="794">quod quoniam nostro quoque constat corpore certum</l>
<l n="795">dispositumque videtur ubi esse et crescere possit</l>
<l n="796">sorsum anima atque animus, tanto magis infitiandum</l>
<l n="797">totum posse extra corpus durare genique.</l>
<l n="798">quare, corpus ubi interiit, periisse necessest</l>
<l n="799">confiteare animam distractam in corpore toto.</l>
<l n="800">quippe etenim mortale aeterno iungere et una</l>
<l n="801">consentire putare et fungi mutua posse</l>
<l n="802">desiperest; quid enim diversius esse putandumst</l>
<l n="803">aut magis inter se disiunctum discrepitansque,</l>
<l n="804">quam mortale quod est inmortali atque perenni</l>
<l n="805">iunctum in concilio saevas tolerare procellas?</l>
<l n="806">praeterea quaecumque manent aeterna necessest</l>
<l n="807">aut quia sunt solido cum corpore respuere ictus</l>
<l n="808">nec penetrare pati sibi quicquam quod queat artas</l>
<l n="809">dissociare intus partis, ut materiai</l>
<l n="810">corpora sunt, quorum naturam ostendimus ante,</l>
<l n="811">aut ideo durare aetatem posse per omnem,</l>
<l n="812">plagarum quia sunt expertia sicut inanest,</l>
<l n="813">quod manet intactum neque ab ictu fungitur hilum,</l>
<l n="814">aut etiam quia nulla loci sit copia circum,</l>
<l n="815">quo quasi res possint discedere dissoluique,</l>
<l n="816">sicut summarum summast aeterna, neque extra</l>
<l n="817">quis locus est quo diffugiant neque corpora sunt quae</l>
<l n="818">possint incidere et valida dissolvere plaga.</l>
<milestone unit="card" n="819"/>
<l n="819">Quod si forte ideo magis inmortalis habendast,</l>
<l n="820">quod vitalibus ab rebus munita tenetur,</l>
<l n="821">aut quia non veniunt omnino aliena salutis,</l>
<l n="822"> aut quia quae veniunt aliqua ratione recedunt</l>
<l n="823">pulsa prius quam quid noceant sentire queamus,</l>
<l><gap reason="lost"/></l>
<l n="824">praeter enim quam quod morbis cum corporis aegret,</l>
<l n="825">advenit id quod eam de rebus saepe futuris</l>
<l n="826">macerat inque metu male habet curisque fatigat,</l>
<l n="827">praeteritisque male admissis peccata remordent.</l>
<l n="828">adde furorem animi proprium atque oblivia rerum,</l>
<l n="829">adde quod in nigras lethargi mergitur undas.</l>
<milestone unit="card" n="830"/>
<l n="830">Nil igitur mors est ad nos neque pertinet hilum,</l>
<l n="831">quandoquidem natura animi mortalis habetur.</l>
<l n="832">et vel ut ante acto nihil tempore sensimus aegri,</l>
<l n="833">ad confligendum venientibus undique Poenis,</l>
<l n="834">omnia cum belli trepido concussa tumultu</l>
<l n="835">horrida contremuere sub altis aetheris auris,</l>
<l n="836">in dubioque fuere utrorum ad regna cadendum</l>
<l n="837">omnibus humanis esset terraque marique,</l>
<l n="838">sic, ubi non erimus, cum corporis atque animai</l>
<l n="839">discidium fuerit, quibus e sumus uniter apti,</l>
<l n="840">scilicet haud nobis quicquam, qui non erimus tum,</l>
<l n="841">accidere omnino poterit sensumque movere,</l>
<l n="842">non si terra mari miscebitur et mare caelo.</l>
<l n="843">et si iam nostro sentit de corpore postquam</l>
<l n="844">distractast animi natura animaeque potestas,</l>
<l n="845">nil tamen est ad nos, qui comptu coniugioque</l>
<l n="846">corporis atque animae consistimus uniter apti.</l>
<l n="847">nec, si materiem nostram collegerit aetas</l>
<l n="848">post obitum rursumque redegerit ut sita nunc est,</l>
<l n="849">atque iterum nobis fuerint data lumina vitae,</l>
<l n="850">pertineat quicquam tamen ad nos id quoque factum,</l>
<l n="851">interrupta semel cum sit repetentia nostri.</l>
<l n="852">et nunc nil ad nos de nobis attinet, ante</l>
<l n="853">qui fuimus, <del>neque</del> iam de illis nos adficit angor.</l>
<l n="854">nam cum respicias inmensi temporis omne</l>
<l n="855">praeteritum spatium, tum motus materiai</l>
<l n="856">multimodi quam sint, facile hoc adcredere possis,</l>
<l n="857">semina saepe in eodem, ut nunc sunt, ordine posta</l>
<l n="858">haec eadem, quibus e nunc nos sumus, ante fuisse.</l>
<l n="859">nec memori tamen id quimus reprehendere mente;</l>
<l n="860">inter enim iectast vitai pausa vageque</l>
<l n="861">deerrarunt passim motus ab sensibus omnes.</l>
<l n="862">debet enim, misere si forte aegreque futurumst;</l>
<l n="863">ipse quoque esse in eo tum tempore, cui male possit</l>
<l n="864">accidere. id quoniam mors eximit, esseque prohibet</l>
<l n="865">illum cui possint incommoda conciliari,</l>
<l n="866">scire licet nobis nihil esse in morte timendum</l>
<l n="867">nec miserum fieri qui non est posse, neque hilum</l>
<l n="868">differre an nullo fuerit iam tempore natus,</l>
<l n="869">mortalem vitam mors cum inmortalis ademit.</l>
<milestone unit="card" n="870"/>
<l n="870">Proinde ubi se videas hominem indignarier ipsum,</l>
<l n="871">post mortem fore ut aut putescat corpore posto</l>
<l n="872">aut flammis interfiat malisve ferarum,</l>
<l n="873">scire licet non sincerum sonere atque subesse</l>
<l n="874">caecum aliquem cordi stimulum, quamvis neget ipse</l>
<l n="875">credere se quemquam sibi sensum in morte futurum;</l>
<l n="876"> non, ut opinor, enim dat quod promittit et unde</l>
<l n="877">nec radicitus e vita se tollit et eicit,</l>
<l n="878">sed facit esse sui quiddam super inscius ipse.</l>
<l n="879">vivus enim sibi cum proponit quisque futurum,</l>
<l n="880">corpus uti volucres lacerent in morte feraeque,</l>
<l n="881">ipse sui miseret; neque enim se dividit illim</l>
<l n="882">nec removet satis a proiecto corpore et illum</l>
<l n="883">se fingit sensuque suo contaminat astans.</l>
<l n="884">hinc indignatur se mortalem esse creatum</l>
<l n="885">nec videt in vera nullum fore morte alium se,</l>
<l n="886">qui possit vivus sibi se lugere peremptum</l>
<l n="887">stansque iacentem <del>se</del> lacerari urive dolere.</l>
<l n="888">nam si in morte malumst malis morsuque ferarum</l>
<l n="889">tractari, non invenio qui non sit acerbum</l>
<l n="890">ignibus inpositum calidis torrescere flammis</l>
<l n="891">aut in melle situm suffocari atque rigere</l>
<l n="892">frigore, cum summo gelidi cubat aequore saxi,</l>
<l n="893">urgerive superne obrutum pondere terrae.</l>
<milestone unit="card" n="894"/>
<l n="894">'Iam iam non domus accipiet te laeta neque uxor</l>
<l n="895">optima, nec dulces occurrent oscula nati</l>
<l n="896">praeripere et tacita pectus dulcedine tangent.</l>
<l n="897">non poteris factis florentibus esse tuisque</l>
<l n="898">praesidium. misero misere' aiunt 'omnia ademit</l>
<l n="899">una dies infesta tibi tot praemia vitae.'</l>
<l n="900">illud in his rebus non addunt 'nec tibi earum</l>
<l n="901">iam desiderium rerum super insidet una.'</l>
<l n="902">quod bene si videant animo dictisque sequantur,</l>
<l n="903">dissoluant animi magno se angore metuque.</l>
<l n="904">'tu quidem ut es leto sopitus, sic eris aevi</l>
<l n="905">quod super est cunctis privatus doloribus aegris;</l>
<l n="906">at nos horrifico cinefactum te prope busto</l>
<l n="907">insatiabiliter deflevimus, aeternumque</l>
<l n="908">nulla dies nobis maerorem e pectore demet.'</l>
<l n="909">illud ab hoc igitur quaerendum est, quid sit amari</l>
<l n="910">tanto opere, ad somnum si res redit atque quietem,</l>
<l n="911">cur quisquam aeterno possit tabescere luctu.</l>
<l n="912">Hoc etiam faciunt ubi discubuere tenentque</l>
<l n="913">pocula saepe homines et inumbrant ora coronis,</l>
<l n="914">ex animo ut dicant: 'brevis hic est fructus homullis;</l>
<l n="915">iam fuerit neque post umquam revocare licebit.'</l>
<l n="916">tam quam in morte mali cum primis hoc sit eorum,</l>
<l n="917">quod sitis exurat miseros atque arida torrat,</l>
<l n="918">aut aliae cuius desiderium insideat rei.</l>
<l n="919">nec sibi enim quisquam tum se vitamque requiret,</l>
<l n="920">cum pariter mens et corpus sopita quiescunt;</l>
<l n="921">nam licet aeternum per nos sic esse soporem,</l>
<l n="922">nec desiderium nostri nos adficit ullum,</l>
<l n="923">et tamen haud quaquam nostros tunc illa per artus</l>
<l n="924">longe ab sensiferis primordia motibus errant,</l>
<l n="925">cum correptus homo ex somno se colligit ipse.</l>
<l n="926">multo igitur mortem minus ad nos esse putandumst,</l>
<l n="927">si minus esse potest quam quod nihil esse videmus;</l>
<l n="928">maior enim turbae disiectus materiai</l>
<l n="929">consequitur leto nec quisquam expergitus extat,</l>
<l n="930">frigida quem semel est vitai pausa secuta.</l>
<milestone unit="card" n="931"/>
<l n="931"> Denique si vocem rerum natura repente.</l>
<l n="932">mittat et hoc alicui nostrum sic increpet ipsa:</l>
<l n="933">'quid tibi tanto operest, mortalis, quod nimis aegris</l>
<l n="934">luctibus indulges? quid mortem congemis ac fles?</l>
<l n="935">nam <del>si</del> grata fuit tibi vita ante acta priorque</l>
<l n="936">et non omnia pertusum congesta quasi in vas</l>
<l n="937">commoda perfluxere atque ingrata interiere;</l>
<l n="938">cur non ut plenus vitae conviva recedis</l>
<l n="939">aequo animoque capis securam, stulte, quietem?</l>
<l n="940">sin ea quae fructus cumque es periere profusa</l>
<l n="941">vitaque in offensost, cur amplius addere quaeris,</l>
<l n="942">rursum quod pereat male et ingratum occidat omne,</l>
<l n="943">non potius vitae finem facis atque laboris?</l>
<l n="944">nam tibi praeterea quod machiner inveniamque,</l>
<l n="945">quod placeat, nihil est; eadem sunt omnia semper.</l>
<l n="946">si tibi non annis corpus iam marcet et artus</l>
<l n="947">confecti languent, eadem tamen omnia restant,</l>
<l n="948">omnia si perges vivendo vincere saecla,</l>
<l n="949">atque etiam potius, si numquam sis moriturus',</l>
<l n="950">quid respondemus, nisi iustam intendere litem</l>
<l n="951">naturam et veram verbis exponere causam?</l>
<l n="952">grandior hic vero si iam seniorque queratur</l>
<l n="953">atque obitum lamentetur miser amplius aequo,</l>
<l n="954">non merito inclamet magis et voce increpet acri:</l>
<l n="955">'aufer abhinc lacrimas, baratre, et compesce querellas.</l>
<l n="956">omnia perfunctus vitai praemia marces;</l>
<l n="957">sed quia semper aves quod abest, praesentia temnis,</l>
<l n="958">inperfecta tibi elapsast ingrataque vita,</l>
<l n="959">et nec opinanti mors ad caput adstitit ante</l>
<l n="960">quam satur ac plenus possis discedere rerum.</l>
<l n="961">nunc aliena tua tamen aetate omnia mitte</l>
<l n="962">aequo animoque, age dum, magnis concede necessis?'</l>
<l n="963">iure, ut opinor, agat, iure increpet inciletque;</l>
<l n="964">cedit enim rerum novitate extrusa vetustas</l>
<l n="965">semper, et ex aliis aliud reparare necessest.</l>
<l n="966">Nec quisquam in baratrum nec Tartara deditur atra;</l>
<l n="967">materies opus est, ut crescant postera saecla;</l>
<l n="968">quae tamen omnia te vita perfuncta sequentur;</l>
<l n="969">nec minus ergo ante haec quam tu cecidere cadentque.</l>
<l n="970">sic alid ex alio numquam desistet oriri</l>
<l n="971">vitaque mancipio nulli datur, omnibus usu.</l>
<l n="972">respice item quam nil ad nos ante acta vetustas</l>
<l n="973">temporis aeterni fuerit, quam nascimur ante.</l>
<l n="974">hoc igitur speculum nobis natura futuri</l>
<l n="975">temporis exponit post mortem denique nostram.</l>
<l n="976">numquid ibi horribile apparet, num triste videtur</l>
<l n="977">quicquam, non omni somno securius exstat?</l>
<milestone unit="card" n="978"/>
<l n="978">Atque ea ni mirum quae cumque Acherunte profundo</l>
<l n="979">prodita sunt esse, in vita sunt omnia nobis.</l>
<l n="980">nec miser inpendens magnum timet <choice><reg>aere</reg><orig>aëre</orig></choice> saxum</l>
<l n="981">Tantalus, ut famast, cassa formidine torpens;</l>
<l n="982">sed magis in vita divom metus urget inanis</l>
<l n="983">mortalis casumque timent quem cuique ferat fors.</l>
<l n="984">nec Tityon volucres ineunt Acherunte iacentem</l>
<l n="985">nec quod sub magno scrutentur pectore quicquam</l>
<l n="986"> perpetuam aetatem possunt reperire profecto.</l>
<l n="987">quam libet immani proiectu corporis exstet,</l>
<l n="988">qui non sola novem dispessis iugera membris</l>
<l n="989">optineat, sed qui terrai totius orbem,</l>
<l n="990">non tamen aeternum poterit perferre dolorem</l>
<l n="991">nec praebere cibum proprio de corpore semper.</l>
<l n="992">sed Tityos nobis hic est, in amore iacentem</l>
<l n="993">quem volucres lacerant atque exest anxius angor</l>
<l n="994">aut alia quavis scindunt cuppedine curae.</l>
<l n="995">Sisyphus in vita quoque nobis ante oculos est,</l>
<l n="996">qui petere a populo fasces saevasque secures</l>
<l n="997">imbibit et semper victus tristisque recedit.</l>
<l n="998">nam petere imperium, quod inanest nec datur umquam,</l>
<l n="999">atque in eo semper durum sufferre laborem,</l>
<l n="1000">hoc est adverso nixantem trudere monte</l>
<l n="1001">saxum, quod tamen <del>e</del> summo iam vertice rusum</l>
<l n="1002">volvitur et plani raptim petit aequora campi.</l>
<l n="1003">deinde animi ingratam naturam pascere semper</l>
<l n="1004">atque explere bonis rebus satiareque numquam,</l>
<l n="1005">quod faciunt nobis annorum tempora, circum</l>
<l n="1006">cum redeunt fetusque ferunt variosque lepores,</l>
<l n="1007">nec tamen explemur vitai fructibus umquam,</l>
<l n="1008">hoc, ut opinor, id est, aevo florente puellas</l>
<l n="1009">quod memorant laticem pertusum congerere in vas,</l>
<l n="1010">quod tamen expleri nulla ratione potestur.</l>
<l n="1011">Cerberus et Furiae iam vero et lucis egestas,</l>
<l n="1012">Tartarus horriferos eructans faucibus aestus!</l>
<l n="1013">qui neque sunt usquam nec possunt esse profecto;</l>
<l n="1014">sed metus in vita poenarum pro male factis</l>
<l n="1015">est insignibus insignis scelerisque luela,</l>
<l n="1016">carcer et horribilis de saxo iactus deorsum,</l>
<l n="1017">verbera carnifices robur pix lammina taedae;</l>
<l n="1018">quae tamen etsi absunt, at mens sibi conscia factis</l>
<l n="1019">praemetuens adhibet stimulos torretque flagellis,</l>
<l n="1020">nec videt interea qui terminus esse malorum</l>
<l n="1021">possit nec quae sit poenarum denique finis,</l>
<l n="1022">atque eadem metuit magis haec ne in morte gravescant.</l>
<l n="1023">hic Acherusia fit stultorum denique vita.</l>
<milestone unit="card" n="1024"/>
<l n="1024">Hoc etiam tibi tute interdum dicere possis.</l>
<l n="1025">'lumina sis oculis etiam bonus Ancus reliquit,</l>
<l n="1026">qui melior multis quam tu fuit, improbe, rebus.</l>
<l n="1027">inde alii multi reges rerumque potentes</l>
<l n="1028">occiderunt, magnis qui gentibus imperitarunt.</l>
<l n="1029">ille quoque ipse, viam qui quondam per mare magnum</l>
<l n="1030">stravit iterque dedit legionibus ire per altum</l>
<l n="1031">ac pedibus salsas docuit super ire lucunas</l>
<l n="1032">et contempsit equis insultans murmura ponti,</l>
<l n="1033">lumine adempto animam moribundo corpore fudit.</l>
<l n="1034">Scipiadas, belli fulmen, Carthaginis horror,</l>
<l n="1035">ossa dedit terrae proinde ac famul infimus esset.</l>
<l n="1036">adde repertores doctrinarum atque leporum,</l>
<l n="1037">adde Heliconiadum comites; quorum unus Homerus</l>
<l n="1038">sceptra potitus eadem aliis sopitus quietest.</l>
<l n="1039">denique Democritum post quam matura vetustas</l>
<l n="1040">admonuit memores motus languescere mentis,</l>
<l n="1041"> sponte sua leto caput obvius optulit ipse.</l>
<l n="1042">ipse Epicurus obit decurso lumine vitae,</l>
<l n="1043">qui genus humanum ingenio superavit et omnis</l>
<l n="1044">restinxit stellas exortus ut aetherius sol.</l>
<l n="1045">tu vero dubitabis et indignabere obire?</l>
<l n="1046">mortua cui vita est prope iam vivo atque videnti,</l>
<l n="1047">qui somno partem maiorem conteris aevi,</l>
<l n="1048">et viligans stertis nec somnia cernere cessas</l>
<l n="1049">sollicitamque geris cassa formidine mentem</l>
<l n="1050">nec reperire potes tibi quid sit saepe mali, cum</l>
<l n="1051">ebrius urgeris multis miser undique curis</l>
<l n="1052">atque animo incerto fluitans errore vagaris.'</l>
<milestone unit="card" n="1053"/>
<l n="1053">Si possent homines, proinde ac sentire videntur</l>
<l n="1054">pondus inesse animo, quod se gravitate fatiget,</l>
<l n="1055">e quibus id fiat causis quoque noscere et unde</l>
<l n="1056">tanta mali tam quam moles in pectore constet,</l>
<l n="1057">haut ita vitam agerent, ut nunc plerumque videmus</l>
<l n="1058">quid sibi quisque velit nescire et quaerere semper,</l>
<l n="1059">commutare locum, quasi onus deponere possit.</l>
<l n="1060">exit saepe foras magnis ex aedibus ille,</l>
<l n="1061">esse domi quem pertaesumst, subitoque <del>revertit</del>,</l>
<l n="1062">quippe foris nihilo melius qui sentiat esse.</l>
<l n="1063">currit agens mannos ad villam praecipitanter</l>
<l n="1064">auxilium tectis quasi ferre ardentibus instans;</l>
<l n="1065">oscitat extemplo, tetigit cum limina villae,</l>
<l n="1066">aut abit in somnum gravis atque oblivia quaerit,</l>
<l n="1067">aut etiam properans urbem petit atque revisit.</l>
<l n="1068">hoc se quisque modo fugit, at quem scilicet, ut fit,</l>
<l n="1069">effugere haut potis est: ingratius haeret et odit</l>
<l n="1070">propterea, morbi quia causam non tenet aeger;</l>
<l n="1071">quam bene si videat, iam rebus quisque relictis</l>
<l n="1072">naturam primum studeat cognoscere rerum,</l>
<l n="1073">temporis aeterni quoniam, non unius horae,</l>
<l n="1074">ambigitur status, in quo sit mortalibus omnis</l>
<l n="1075">aetas, post mortem quae restat cumque manendo.</l>
<milestone unit="card" n="1076"/>
<l n="1076">Denique tanto opere in dubiis trepidare periclis</l>
<l n="1077">quae mala nos subigit vitai tanta cupido?</l>
<l n="1078">certe equidem finis vitae mortalibus adstat</l>
<l n="1079">nec devitari letum pote, quin obeamus.</l>
<l n="1080">praeterea versamur ibidem atque insumus usque</l>
<l n="1081">nec nova vivendo procuditur ulla voluptas;</l>
<l n="1082">sed dum abest quod avemus, id exsuperare videtur</l>
<l n="1083">cetera; post aliud, cum contigit illud, avemus</l>
<l n="1084">et sitis aequa tenet vitai semper hiantis.</l>
<l n="1085">posteraque in dubiost fortunam quam vehat aetas,</l>
<l n="1086">quidve ferat nobis casus quive exitus instet.</l>
<l n="1087">nec prorsum vitam ducendo demimus hilum</l>
<l n="1088">tempore de mortis nec delibare valemus,</l>
<l n="1089">quo minus esse diu possimus forte perempti.</l>
<l n="1090">proinde licet quod vis vivendo condere saecla,</l>
<l n="1091">mors aeterna tamen nihilo minus illa manebit,</l>
<l n="1092">nec minus ille diu iam non erit, ex hodierno</l>
<l n="1093">lumine qui finem vitai fecit, et ille,</l>
<l n="1094">mensibus atque annis qui multis occidit ante.</l>
</div>
<div type="textpart" subtype="book" n="4">
<head>Liber Quartus</head>
<milestone unit="card" n="1"/>
<l n="1">Avia Pieridum peragro loca nullius ante</l>
<l n="2">trita solo. iuvat integros accedere fontis</l>
<l n="3">atque haurire, iuvatque novos decerpere flores</l>
<l n="4">insignemque meo capiti petere inde coronam,</l>
<l n="5">unde prius nulli velarint tempora musae;</l>
<l n="6">primum quod magnis doceo de rebus et artis</l>
<l n="7">religionum animum nodis exsolvere pergo,</l>
<l n="8">deinde quod obscura de re tam lucida pango</l>
<l n="9">carmina musaeo contingens cuncta lepore.</l>
<l n="10">id quoque enim non ab nulla ratione videtur;</l>
<l n="11">nam vel uti pueris absinthia taetra medentes</l>
<l n="12">cum dare conantur, prius oras pocula circum</l>
<l n="13">contingunt mellis dulci flavoque liquore,</l>
<l n="14">ut puerorum aetas inprovida ludificetur</l>
<l n="15">labrorum tenus, interea perpotet amarum</l>
<l n="16">absinthi laticem deceptaque non capiatur,</l>
<l n="17">sed potius tali facto recreata valescat,</l>
<l n="18">sic ego nunc, quoniam haec ratio plerumque videtur</l>
<l n="19">tristior esse quibus non est tractata, retroque</l>
<l n="20">volgus abhorret ab hac, volui tibi suaviloquenti</l>
<l n="21">carmine Pierio rationem exponere nostram</l>
<l n="22">et quasi musaeo dulci contingere melle;</l>
<l n="23">si tibi forte animum tali ratione tenere</l>
<l n="24">versibus in nostris possem, dum percipis omnem</l>
<l n="25">naturam rerum ac persentis utilitatem.</l>
<milestone unit="card" n="26"/>
<l n="26">Sed quoniam docui cunctarum exordia rerum</l>
<l n="27">qualia sint et quam variis distantia formis</l>
<l n="28">sponte sua volitent aeterno percita motu</l>
<l n="29">quoque modo possit res ex his quaeque creari,</l>
<l n="30"><del>nunc agere incipiam tibi quod vehementer ad has res</del></l>
<l n="31"><del>attinet esse ea quae rerum simulacra vocamus,</del></l>
<l n="32"><del>quae quasi membranae vel cortex nominitandast,</del></l>
<l n="33">atque animi quoniam docui natura quid esset</l>
<l n="34">et quibus e rebus cum corpore compta vigeret</l>
<l n="35">quove modo distracta rediret in ordia prima,</l>
<l n="36">nunc agere incipiam tibi, quod vehementer ad has res</l>
<l n="37">attinet esse ea quae rerum simulacra vocamus,</l>
<l n="38">quod speciem ac formam similem gerit eius imago,</l>
<l n="39">cuius cumque cluet de corpore fusa vagari;</l>
<l n="40">quae quasi membranae summo de corpore rerum</l>
<l n="41">dereptae volitant ultroque citroque per auras,</l>
<l n="42">atque eadem nobis vigilantibus obvia mentes</l>
<l n="43">terrificant atque in somnis, cum saepe figuras</l>
<l n="44">contuimur miras simulacraque luce carentum,</l>
<l n="45">quae nos horrifice languentis saepe sopore</l>
<l n="46">excierunt ne forte animas Acherunte reamur</l>
<l n="47">effugere aut umbras inter vivos volitare</l>
<l n="48">neve aliquid nostri post mortem posse relinqui,</l>
<l n="49">cum corpus simul atque animi natura perempta</l>
<l n="50">in sua discessum dederint primordia quaeque.</l>
<l n="51">dico igitur rerum effigias tenuisque figuras</l>
<l n="52">mittier ab rebus summo de cortice eorum;</l>
<l n="53">id licet hinc quamvis hebeti cognoscere corde.</l>
<milestone unit="card" n="54"/>
<l n="54"> Principio quoniam mittunt in rebus apertis</l>
<l n="55">corpora res multae, partim diffusa solute,</l>
<l n="56">robora ceu fumum mittunt ignesque vaporem,</l>
<l n="57">et partim contexta magis condensaque, ut olim</l>
<l n="58">cum teretis ponunt tunicas aestate cicadae,</l>
<l n="59">et vituli cum membranas de corpore summo</l>
<l n="60">nascentes mittunt, et item cum lubrica serpens</l>
<l n="61">exuit in spinis vestem; nam saepe videmus</l>
<l n="62">illorum spoliis vepres volitantibus auctas.</l>
<l n="63">quae quoniam fiunt, tenuis quoque debet imago</l>
<l n="64">ab rebus mitti summo de corpore rerum.</l>
<l n="65">nam cur illa cadant magis ab rebusque recedant</l>
<l n="66">quam quae tenvia sunt, hiscendist nulla potestas;</l>
<l n="67">praesertim cum sint in summis corpora rebus</l>
<l n="68">multa minuta, iaci quae possint ordine eodem</l>
<l n="69">quo fuerint et formai servare figuram,</l>
<l n="70">et multo citius, quanto minus indupediri</l>
<l n="71">pauca queunt et <del>quae</del> sunt prima fronte locata.</l>
<l n="72">nam certe iacere ac largiri multa videmus,</l>
<l n="73">non solum ex alto penitusque, ut diximus ante,</l>
<l n="74">verum de summis ipsum quoque saepe colorem.</l>
<l n="75">et volgo faciunt id lutea russaque vela</l>
<l n="76">et ferrugina, cum magnis intenta theatris</l>
<l n="77">per malos volgata trabesque trementia flutant;</l>
<l n="78">namque ibi consessum caveai supter et omnem</l>
<l n="79">scaenai speciem patrum matrumque deorsum</l>
<l n="80">inficiunt coguntque suo fluitare colore.</l>
<l n="81">et quanto circum mage sunt inclusa theatri</l>
<l n="82">moenia, tam magis haec intus perfusa lepore</l>
<l n="83">omnia conrident correpta luce diei.</l>
<l n="84">ergo lintea de summo cum corpore fucum</l>
<l n="85">mittunt, effigias quoque debent mittere tenvis</l>
<l n="86">res quaeque, ex summo quoniam iaculantur utraque.</l>
<l n="87">sunt igitur iam formarum vestigia certa,</l>
<l n="88">quae volgo volitant subtili praedita filo</l>
<l n="89">nec singillatim possunt secreta videri.</l>
<milestone unit="card" n="90"/>
<l n="90">Praeterea omnis odor fumus vapor atque aliae res</l>
<l n="91">consimiles ideo diffusae rebus abundant,</l>
<l n="92">ex alto quia dum veniunt extrinsecus ortae</l>
<l n="93">scinduntur per iter flexum, nec recta viarum</l>
<l n="94">ostia sunt, qua contendant exire coortae.</l>
<l n="95">at contra tenuis summi membrana coloris</l>
<l n="96">cum iacitur, nihil est quod eam discerpere possit,</l>
<l n="97">in promptu quoniam est in prima fronte locata.</l>
<l n="98">Postremo speculis in aqua splendoreque in omni</l>
<l n="99">quae cumque apparent nobis simulacra, necessest,</l>
<l n="100">quandoquidem simili specie sunt praedita rerum,</l>
<l n="101">exin imaginibus missis consistere eorum.</l>
<l n="102"><del>nam cur illa cadant magis ab rebusque recedant</del></l>
<l n="103"><del>quam quae tenuia sunt, hiscendist nulla potestas.</del></l>
<l n="104">sunt igitur tenues formarum illis similesque</l>
<l n="105">effigiae, singillatim quas cernere nemo</l>
<l n="106">cum possit, tamen adsiduo crebroque repulsu</l>
<l n="107">reiectae reddunt speculorum ex aequore visum,</l>
<l n="108">nec ratione alia servari posse videntur,</l>
<l n="109"> tanto opere ut similes reddantur cuique figurae.</l>
<milestone unit="card" n="110"/>
<l n="110">Nunc age, quam tenui natura constet imago</l>
<l n="111">percipe. et in primis, quoniam primordia tantum</l>
<l n="112">sunt infra nostros sensus tantoque minora</l>
<l n="113">quam quae primum oculi coeptant non posse tueri,</l>
<l n="114">nunc tamen id quoque uti confirmem, exordia rerum</l>
<l n="115">cunctarum quam sint subtilia percipe paucis.</l>
<l n="116">primum animalia sunt iam partim tantula, corum</l>
<l n="117">tertia pars nulla possit ratione videri.</l>
<l n="118">horum intestinum quodvis quale esse putandumst!</l>
<l n="119">quid cordis globus aut oculi? quid membra? quid artus?</l>
<l n="120">quantula sunt! quid praeterea primordia quaeque,</l>
<l n="121">unde anima atque animi constet natura necessumst,</l>
<l n="122">nonne vides quam sint subtilia quamque minuta?</l>
<l n="123">praeterea quaecumque suo de corpore odorem</l>
<l n="124">expirant acrem, panaces absinthia taetra</l>
<l n="125">habrotonique graves et tristia centaurea,</l>
<l n="126">quorum unum quidvis leviter si forte duobus</l>
<l><gap reason="lost"/></l>
<l n="127">quin potius noscas rerum simulacra vagari</l>
<l n="128">multa modis multis, nulla vi cassaque sensu?</l>
<l n="129">Sed ne forte putes ea demum sola vagari,</l>
<l n="130">quae cumque ab rebus rerum simulacra recedunt,</l>
<l n="131">sunt etiam quae sponte sua gignuntur et ipsa</l>
<l n="132">constituuntur in hoc caelo, qui dicitur aer,</l>
<l n="133">quae multis formata modis sublime feruntur,</l>
<l n="134">ut nubes facile inter dum concrescere in alto</l>
<l n="135">cernimus et mundi speciem violare serenam</l>
<l n="136"><choice><reg>aera</reg><orig>aëra</orig></choice> mulcentes motu; nam saepe Gigantum</l>
<l n="137">ora volare videntur et umbram ducere late,</l>
<l n="138">inter dum magni montes avolsaque saxa</l>
<l n="139">montibus ante ire et solem succedere praeter,</l>
<l n="140">inde alios trahere atque inducere belua nimbos.</l>
<l n="141">nec speciem mutare suam liquentia cessant</l>
<l n="142">et cuiusque modi formarum vertere in oras.</l>
<milestone unit="card" n="143"/>
<l n="143">Nunc ea quam facili et celeri ratione genantur</l>
<l n="144">perpetuoque fluant ab rebus lapsaque cedant</l>
<l><gap reason="lost"/></l>
<l n="145">semper enim summum quicquid de rebus abundat,</l>
<l n="146">quod iaculentur. et hoc alias cum pervenit in res,</l>
<l n="147">transit, ut in primis vestem; sed ubi aspera saxa</l>
<l n="148">aut in materiam ligni pervenit, ibi iam</l>
<l n="149">scinditur, ut nullum simulacrum reddere possit.</l>
<l n="150">at cum splendida quae constant opposta fuerunt</l>
<l n="151">densaque, ut in primis speculum est, nihil accidit horum;</l>
<l n="152">nam neque, uti vestem, possunt transire, neque autem</l>
<l n="153">scindi; quam meminit levor praestare salutem.</l>
<l n="154">qua propter fit ut hinc nobis simulacra redundent.</l>
<l n="155">et quamvis subito quovis in tempore quamque</l>
<l n="156">rem contra speculum ponas, apparet imago;</l>
<l n="157">perpetuo fluere ut noscas e corpore summo</l>
<l n="158">texturas rerum tenuis tenuisque figuras.</l>
<l n="159">ergo multa brevi spatio simulacra genuntur,</l>
<l n="160">ut merito celer his rebus dicatur origo.</l>
<l n="161">et quasi multa brevi spatio summittere debet</l>
<l n="162"> lumina sol, ut perpetuo sint omnia plena,</l>
<l n="163">sic ab rebus item simili ratione necessest</l>
<l n="164">temporis in puncto rerum simulacra ferantur</l>
<l n="165">multa modis multis in cunctas undique partis;</l>
<l n="166">quandoquidem speculum quo cumque obvertimus oris,</l>
<l n="167">res ibi respondent simili forma atque colore.</l>
<l n="168">Praeterea modo cum fuerit liquidissima caeli</l>
<l n="169">tempestas, perquam subito fit turbida foede,</l>
<l n="170">undique uti tenebras omnis Acherunta rearis</l>
<l n="171">liquisse et magnas caeli complesse cavernas.</l>
<l n="172">usque adeo taetra nimborum nocte coorta</l>
<l n="173">inpendent atrae Formidinis ora superne;</l>
<l n="174">quorum quantula pars sit imago dicere nemost</l>
<l n="175">qui possit neque eam rationem reddere dictis.</l>
<milestone unit="card" n="176"/>
<l n="176">Nunc age, quam celeri motu simulacra ferantur,</l>
<l n="177">et quae mobilitas ollis tranantibus auras</l>
<l n="178">reddita sit, longo spatio ut brevis hora teratur,</l>
<l n="179">in quem quaeque locum diverso numine tendunt,</l>
<l n="180">suavidicis potius quam multis versibus edam;</l>
<l n="181">parvus ut est cycni melior canor, ille gruum quam</l>
<l n="182">clamor in aetheriis dispersus nubibus austri.</l>
<l n="183">Principio persaepe levis res atque minutis</l>
<l n="184">corporibus factas celeris licet esse videre.</l>
<l n="185">in quo iam genere est solis lux et vapor eius,</l>
<l n="186">propterea quia sunt e primis facta minutis,</l>
<l n="187">quae quasi cuduntur perque <choice><reg>aeris</reg><orig>aëris</orig></choice> intervallum</l>
<l n="188">non dubitant transire sequenti concita plaga;</l>
<l n="189">suppeditatur enim confestim lumine lumen</l>
<l n="190">et quasi protelo stimulatur fulgere fulgur.</l>
<l n="191">qua propter simulacra pari ratione necessest</l>
<l n="192">inmemorabile per spatium transcurrere posse</l>
<l n="193">temporis in puncto, primum quod parvola causa</l>
<l n="194">est procul a tergo quae provehat atque propellat,</l>
<l n="195">quod super est, ubi tam volucri levitate ferantur,</l>
<l n="196">deinde quod usque adeo textura praedita rara</l>
<l n="197">mittuntur, facile ut quasvis penetrare queant res</l>
<l n="198">et quasi permanare per <choice><reg>aeris</reg><orig>aëris</orig></choice> intervallum.</l>
<milestone unit="card" n="199"/>
<l n="199">Praeterea si quae penitus corpuscula rerum</l>
<l n="200">ex altoque foras mittuntur, solis uti lux</l>
<l n="201">ac vapor, haec puncto cernuntur lapsa diei</l>
<l n="202">per totum caeli spatium diffundere sese</l>
<l n="203">perque volare mare ac terras caelumque rigare.</l>
<l n="204">quid quae sunt igitur iam prima fronte parata,</l>
<l n="205">cum iaciuntur et emissum res nulla moratur?</l>
<l n="206">quone vides citius debere et longius ire</l>
<l n="207">multiplexque loci spatium transcurrere eodem</l>
<l n="208">tempore quo solis pervolgant lumina caelum?</l>
<l n="209">Hoc etiam in primis specimen verum esse videtur,</l>
<l n="210">quam celeri motu rerum simulacra ferantur,</l>
<l n="211">quod simul ac primum sub diu splendor aquai</l>
<l n="212">ponitur, extemplo caelo stellante serena</l>
<l n="213">sidera respondent in aqua radiantia mundi.</l>
<l n="214">iamne vides igitur quam puncto tempore imago</l>
<l n="215">aetheris ex oris in terrarum accidat oras?</l>
<l n="216">quare etiam atque etiam mitti fateare necessest</l>
<milestone unit="card" n="217"/>
<l n="217"> corpora quae feriant oculos visumque lacessant.</l>
<l n="218">perpetuoque fluunt certis ab rebus odores,</l>
<l n="219">frigus ut a fluviis, calor ab sole, aestus ab undis</l>
<l n="220">aequoris, exesor moerorum litora circum,</l>
<l n="221">nec variae cessant voces volitare per auras.</l>
<l n="222">denique in os salsi venit umor saepe saporis,</l>
<l n="223">cum mare versamur propter, dilutaque contra</l>
<l n="224">cum tuimur misceri absinthia, tangit amaror.</l>
<l n="225">usque adeo omnibus ab rebus res quaeque fluenter</l>
<l n="226">fertur et in cunctas dimittitur undique partis</l>
<l n="227">nec mora nec requies interdatur ulla fluendi,</l>
<l n="228">perpetuo quoniam sentimus et omnia semper</l>
<l n="229">cernere odorari licet et sentire sonare.</l>
<milestone unit="card" n="230"/>
<l n="230">Praeterea quoniam manibus tractata figura</l>
<l n="231">in tenebris quaedam cognoscitur esse eadem quae</l>
<l n="232">cernitur in luce et claro candore, necessest</l>
<l n="233">consimili causa tactum visumque moveri.</l>
<l n="234">nunc igitur si quadratum temptamus et id nos</l>
<l n="235">commovet in tenebris, in luci quae poterit res</l>
<l n="236">accidere ad speciem quadrata, nisi eius imago?</l>
<l n="237">esse in imaginibus qua propter causa videtur</l>
<l n="238">cernundi neque posse sine his res ulla videri.</l>
<l n="239">Nunc ea quae dico rerum simulacra feruntur</l>
<l n="240">undique et in cunctas iaciuntur didita partis;</l>
<l n="241">verum nos oculis quia solis cernere quimus,</l>
<l n="242">propterea fit uti, speciem quo vertimus, omnes</l>
<l n="243">res ibi eam contra feriant forma atque colore.</l>
<l n="244">et quantum quaeque ab nobis res absit, imago</l>
<l n="245">efficit ut videamus et internoscere curat;</l>
<l n="246">nam cum mittitur, extemplo protrudit agitque</l>
<l n="247"><choice><reg>aera</reg><orig>aëra</orig></choice> qui inter se cumque est oculosque locatus,</l>
<l n="248">isque ita per nostras acies perlabitur omnis</l>
<l n="249">et quasi perterget pupillas atque ita transit.</l>
<l n="250">propterea fit uti videamus quam procul absit</l>
<l n="251">res quaeque. et quanto plus <choice><reg>aeris</reg><orig>aëris</orig></choice> ante agitatur</l>
<l n="252">et nostros oculos perterget longior aura,</l>
<l n="253">tam procul esse magis res quaeque remota videtur.</l>
<l n="254">scilicet haec summe celeri ratione geruntur,</l>
<l n="255">quale sit ut videamus, et una quam procul absit.</l>
<l n="256">Illud in his rebus minime mirabile habendumst,</l>
<l n="257">cur, ea quae feriant oculos simulacra videri</l>
<l n="258">singula cum nequeant, res ipsae perspiciantur.</l>
<l n="259">ventus enim quoque paulatim cum verberat et cum</l>
<l n="260">acre fluit frigus, non privam quamque solemus</l>
<l n="261">particulam venti sentire et frigoris eius,</l>
<l n="262">sed magis unorsum, fierique perinde videmus</l>
<l n="263">corpore tum plagas in nostro tam quam aliquae res</l>
<l n="264">verberet atque sui det sensum corporis extra.</l>
<l n="265">praeterea lapidem digito cum tundimus, ipsum</l>
<l n="266">tangimus extremum saxi summumque colorem</l>
<l n="267">nec sentimus eum tactu, verum magis ipsam</l>
<l n="268">duritiem penitus saxi sentimus in alto.</l>
<milestone unit="card" n="269"/>
<l n="269">Nunc age, cur ultra speculum videatur imago</l>
<l n="270">percipe: nam certe penitus remmota videtur.</l>
<l n="271">quod genus illa foris quae vere transpiciuntur,</l>
<l n="272"> ianua cum per se transpectum praebet apertum,</l>
<l n="273">multa facitque foris ex aedibus ut videantur;</l>
<l n="274">is quoque enim duplici geminoque fit <choice><reg>aere</reg><orig>aëre</orig></choice> visus.</l>
<l n="275">primus enim citra postes tum cernitur <choice><reg>aer</reg><orig>aër</orig></choice>,</l>
<l n="276">inde fores ipsae dextra laevaque secuntur,</l>
<l n="277">post extraria lux oculos perterget et <choice><reg>aer</reg><orig>aër</orig></choice></l>
<l n="278">alter, et illa foris quae vere transpiciuntur.</l>
<l n="279">sic ubi se primum speculi proiecit imago,</l>
<l n="280">dum venit ad nostras acies, protrudit agitque</l>
<l n="281"><choice><reg>aera</reg><orig>aëra</orig></choice> qui inter se cumquest oculosque locatus,</l>
<l n="282">et facit, ut prius hunc omnem sentire queamus</l>
<l n="283">quam speculum; sed ubi <del>in</del> speculum quoque sensimus ipsum,</l>
<l n="284">continuo a nobis in eum quae fertur imago</l>
<l n="285">pervenit, et nostros oculos reiecta revisit</l>
<l n="286">atque alium prae se propellens <choice><reg>aera</reg><orig>aëra</orig></choice> volvit,</l>
<l n="287">et facit ut prius hunc quam se videamus, eoque</l>
<l n="288">distare ab speculo tantum semota videtur.</l>
<l n="289">quare etiam atque etiam minime mirarier est par</l>
<l><gap reason="lost"/></l>
<l n="290">illis quae reddunt speculorum ex aequore visum,</l>
<l n="291"><choice><reg>aeribus</reg><orig>aëribus</orig></choice> binis quoniam res confit utraque.</l>
<l n="292">Nunc ea quae nobis membrorum dextera pars est,</l>
<l n="293">in speculis fit ut in laeva videatur eo quod</l>
<l n="294">planitiem ad speculi veniens cum offendit imago,</l>
<l n="295">non convertitur incolumis, sed recta retrorsum</l>
<l n="296">sic eliditur, ut siquis, prius arida quam sit</l>
<l n="297">cretea persona, adlidat pilaeve trabive,</l>
<l n="298">atque ea continuo rectam si fronte figuram</l>
<l n="299">servet et elisam retro sese exprimat ipsa.</l>
<l n="300">fiet ut, ante oculus fuerit qui dexter, ut idem</l>
<l n="301">nunc sit laevus et e laevo sit mutua dexter.</l>
<milestone unit="card" n="302"/>
<l n="302">Fit quoque de speculo in speculum ut tradatur imago,</l>
<l n="303">quinque etiam <del>aut</del> sex ut fieri simulacra <choice><reg>suerint</reg><orig>suërint</orig></choice>.</l>
<l n="304">nam quae cumque retro parte interiore latebunt,</l>
<l n="305">inde tamen, quamvis torte penitusque remota,</l>
<l n="306">omnia per flexos aditus educta licebit</l>
<l n="307">pluribus haec speculis videantur in aedibus esse.</l>
<l n="308">usque adeo speculo in speculum translucet imago,</l>
<l n="309">et cum laeva data est, fit rusum ut dextera fiat,</l>
<l n="310">inde retro rursum redit et convertit eodem.</l>
<l n="311">Quin etiam quae cumque latuscula sunt speculorum</l>
<l n="312">adsimili lateris flexura praedita nostri,</l>
<l n="313">dextera ea propter nobis simulacra remittunt,</l>
<l n="314">aut quia de speculo in speculum transfertur imago,</l>
<l n="315">inde ad nos elisa bis advolat, aut etiam quod</l>
<l n="316">circum agitur, cum venit, imago propterea quod</l>
<l n="317">flexa figura docet speculi convertier ad nos.</l>
<l n="318">Indugredi porro pariter simulacra pedemque</l>
<l n="319">ponere nobiscum credas gestumque imitari</l>
<l n="320">propterea quia, de speculi qua parte recedas,</l>
<l n="321">continuo nequeunt illinc simulacra reverti;</l>
<l n="322">omnia quandoquidem cogit natura referri</l>
<l n="323">ac resilire ab rebus ad aequos reddita flexus.</l>
<l n="324">Splendida porro oculi fugitant vitantque tueri.</l>
<l n="325"> sol etiam caecat, contra si tendere pergas,</l>
<l n="326">propterea quia vis magnast ipsius et alte</l>
<l n="327"><choice><reg>aera</reg><orig>aëra</orig></choice> per purum simulacra feruntur</l>
<l n="328">et feriunt oculos turbantia composituras.</l>
<l n="329">Praeterea splendor qui cumque est acer adurit</l>
<l n="330">saepe oculos ideo quod semina possidet ignis</l>
<l n="331">multa, dolorem oculis quae gignunt insinuando.</l>
<l n="332">lurida praeterea fiunt quae cumque tuentur</l>
<l n="333">arquati, quia luroris de corpore eorum</l>
<l n="334">semina multa fluunt simulacris obvia rerum,</l>
<l n="335">multaque sunt oculis in eorum denique mixta,</l>
<l n="336">quae contage sua palloribus omnia pingunt.</l>
<milestone unit="card" n="337"/>
<l n="337">E tenebris autem quae sunt in luce tuemur</l>
<l n="338">propterea quia, cum propior caliginis <choice><reg>aer</reg><orig>aër</orig></choice></l>
<l n="339">ater init oculos prior et possedit apertos,</l>
<l n="340">insequitur candens confestim lucidus <choice><reg>aer</reg><orig>aër</orig></choice>,</l>
<l n="341">qui quasi purgat eos ac nigras discutit umbras</l>
<l n="342"><choice><reg>aeris</reg><orig>aëris</orig></choice> illius; nam multis partibus hic est</l>
<l n="343">mobilior multisque minutior et mage pollens.</l>
<l n="344">qui simul atque vias oculorum luce replevit</l>
<l n="345">atque pate fecit, quas ante obsederat <choice><reg>aer</reg><orig>aër</orig></choice></l>
<l n="346"><add>ATER</add>, continuo rerum simulacra secuntur,</l>
<l n="347">quae sita sunt in luce, lacessuntque ut videamus.</l>
<l n="348">quod contra facere in tenebris e luce nequimus</l>
<l n="349">propterea quia posterior caliginis <choice><reg>aer</reg><orig>aër</orig></choice></l>
<l n="350">crassior insequitur, qui cuncta foramina complet</l>
<l n="351">obsiditque vias oculorum, ne simulacra</l>
<l n="352">possint ullarum rerum coniecta moveri.</l>
<l n="353">Quadratasque procul turris cum cernimus urbis,</l>
<l n="354">propterea fit uti videantur saepe rutundae,</l>
<l n="355">angulus optusus quia longe cernitur omnis</l>
<l n="356">sive etiam potius non cernitur ac perit eius</l>
<l n="357">plaga nec ad nostras acies perlabitur ictus,</l>
<l n="358"><choice><reg>aera</reg><orig>aëra</orig></choice> per multum quia dum simulacra feruntur,</l>
<l n="359">cogit hebescere eum crebris offensibus <choice><reg>aer</reg><orig>aër</orig></choice>.</l>
<l n="360">hoc ubi suffugit sensum simul angulus omnis.</l>
<l n="361">fit quasi ut ad turnum saxorum structa tuantur;</l>
<l n="362">non tamen ut coram quae sunt vereque rutunda,</l>
<l n="363">sed quasi adumbratim paulum simulata videntur.</l>
<l n="364">Umbra videtur item nobis in sole moveri</l>
<l n="365">et vestigia nostra sequi gestumque imitari,</l>
<l n="366"><choice><reg>aera</reg><orig>aëra</orig></choice> si credis privatum lumine posse</l>
<l n="367">indugredi, motus hominum gestumque sequentem;</l>
<l n="368">nam nihil esse potest aliud nisi lumine cassus</l>
<l n="369"><choice><reg>aer</reg><orig>aër</orig></choice> id quod nos umbram perhibere <choice><reg>suemus</reg><orig>suëmus</orig></choice>.</l>
<l n="370">ni mirum, quia terra locis ex ordine certis</l>
<l n="371">lumine privatur solis qua cumque meantes</l>
<l n="372">officimus, repletur item quod liquimus eius,</l>
<l n="373">propterea fit uti videatur, quae fuit umbra</l>
<l n="374">corporis, e regione eadem nos usque secuta.</l>
<l n="375">semper enim nova se radiorum lumina fundunt</l>
<l n="376">primaque dispereunt, quasi in ignem lana trahatur.</l>
<l n="377">propterea facile et spoliatur lumine terra</l>
<l n="378">et repletur item nigrasque sibi abluit umbras.</l>
<milestone unit="card" n="379"/>
<l n="379">Nec tamen hic oculos falli concedimus hilum.</l>
<l n="380"> nam quo cumque loco sit lux atque umbra tueri</l>
<l n="381">illorum est; eadem vero sint lumina necne,</l>
<l n="382">umbraque quae fuit hic eadem nunc transeat illuc,</l>
<l n="383">an potius fiat paulo quod diximus ante,</l>
<l n="384">hoc animi demum ratio discernere debet,</l>
<l n="385">nec possunt oculi naturam noscere rerum.</l>
<l n="386">proinde animi vitium hoc oculis adfingere noli.</l>
<l n="387">Qua vehimur navi, fertur, cum stare videtur;</l>
<l n="388">quae manet in statione, ea praeter creditur ire.</l>
<l n="389">et fugere ad puppim colles campique videntur,</l>
<l n="390">quos agimus praeter navem velisque volamus.</l>
<l n="391">Sidera cessare aetheriis adfixa cavernis</l>
<l n="392">cuncta videntur, et adsiduo sunt omnia motu,</l>
<l n="393">quandoquidem longos obitus exorta revisunt,</l>
<l n="394">cum permensa suo sunt caelum corpore claro.</l>
<l n="395">solque pari ratione manere et luna videtur</l>
<l n="396">in statione, ea quae ferri res indicat ipsa.</l>
<l n="397">Exstantisque procul medio de gurgite montis</l>
<l n="398">classibus inter quos liber patet exitus ingens,</l>
<l n="399">insula coniunctis tamen ex his una videtur.</l>
<l n="400">atria versari et circum cursare columnae</l>
<l n="401">usque adeo fit uti pueris videantur, ubi ipsi</l>
<l n="402">desierunt verti, vix ut iam credere possint</l>
<l n="403">non supra sese ruere omnia tecta minari.</l>
<l n="404">Iamque rubrum tremulis iubar ignibus erigere alte</l>
<l n="405">cum coeptat natura supraque extollere montes,</l>
<l n="406">quos tibi tum supra sol montis esse videtur</l>
<l n="407">comminus ipse suo contingens fervidus igni,</l>
<l n="408">vix absunt nobis missus bis mille sagittae,</l>
<l n="409">vix etiam cursus quingentos saepe veruti;</l>
<l n="410">inter eos solemque iacent immania ponti</l>
<l n="411">aequora substrata aetheriis ingentibus oris,</l>
<l n="412">interiectaque sunt terrarum milia multa,</l>
<l n="413">quae variae retinent gentes et saecla ferarum.</l>
<milestone unit="card" n="414"/>
<l n="414">At coniectus aquae digitum non altior unum,</l>
<l n="415">qui lapides inter sistit per strata viarum,</l>
<l n="416">despectum praebet sub terras inpete tanto,</l>
<l n="417">a terris quantum caeli patet altus hiatus,</l>
<l n="418">nubila despicere et caelum ut videare videre,</l>
<l n="419">corpora mirande sub terras abdita caelo.</l>
<l n="420">Denique ubi in medio nobis ecus acer obhaesit</l>
<l n="421">flumine et in rapidas amnis despeximus undas,</l>
<l n="422">stantis equi corpus transversum ferre videtur</l>
<l n="423">vis et in adversum flumen contrudere raptim,</l>
<l n="424">et quo cumque oculos traiecimus omnia ferri</l>
<l n="425">et fluere adsimili nobis ratione videntur.</l>
<l n="426">Porticus aequali quamvis est denique ductu</l>
<l n="427">stansque in perpetuum paribus suffulta columnis,</l>
<l n="428">longa tamen parte ab summa cum tota videtur,</l>
<l n="429">paulatim trahit angusti fastigia coni,</l>
<l n="430">tecta solo iungens atque omnia dextera laevis</l>
<l n="431">donec in obscurum coni conduxit acumen.</l>
<l n="432">In pelago nautis ex undis ortus in undis</l>
<l n="433">sol fit uti videatur obire et condere lumen;</l>
<l n="434">quippe ubi nil aliud nisi aquam caelumque tuentur;</l>
<l n="435"> ne leviter credas labefactari undique sensus.</l>
<l n="436">at maris ignaris in portu clauda videntur</l>
<l n="437">navigia aplustris fractis obnitier undis.</l>
<l n="438">nam quae cumque supra rorem salis edita pars est</l>
<l n="439">remorum, recta est, et recta superne guberna;</l>
<l n="440">quae demersa liquore obeunt, refracta videntur</l>
<l n="441">omnia converti sursumque supina reverti</l>
<l n="442">et reflexa prope in summo fluitare liquore.</l>
<l n="443">Raraque per caelum cum venti nubila portant</l>
<l n="444">tempore nocturno, tum splendida signa videntur</l>
<l n="445">labier adversum nimbos atque ire superne</l>
<l n="446">longe aliam in partem ac vera ratione feruntur</l>
<milestone unit="card" n="447"/>
<l n="447">At si forte oculo manus uni subdita supter</l>
<l n="448">pressit eum, quodam sensu fit uti videantur</l>
<l n="449">omnia quae tuimur fieri tum bina tuendo,</l>
<l n="450">bina lucernarum florentia lumina flammis</l>
<l n="451">binaque per totas aedis geminare supellex</l>
<l n="452">et duplicis hominum facies et corpora bina.</l>
<l n="453">Denique cum suavi devinxit membra sopore</l>
<l n="454">somnus et in summa corpus iacet omne quiete,</l>
<l n="455">tum vigilare tamen nobis et membra movere</l>
<l n="456">nostra videmur, et in noctis caligine caeca</l>
<l n="457">cernere censemus solem lumenque diurnum,</l>
<l n="458">conclusoque loco caelum mare flumina montis</l>
<l n="459">mutare et campos pedibus transire videmur,</l>
<l n="460">et sonitus audire, severa silentia noctis</l>
<l n="461">undique cum constent, et reddere dicta tacentes.</l>
<l n="462">Cetera de genere hoc mirande multa videmus,</l>
<l n="463">quae violare fidem quasi sensibus omnia quaerunt,</l>
<l n="464">ne quiquam, quoniam pars horum maxima fallit</l>
<l n="465">propter opinatus animi, quos addimus ipsi,</l>
<l n="466">pro visis ut sint quae non sunt sensibus visa;</l>
<l n="467">nam nihil aegrius est quam res secernere apertas</l>
<l n="468">ab dubiis, animus quas ab se protinus addit.</l>
<milestone unit="card" n="469"/>
<l n="469">Denique nil sciri siquis putat, id quoque nescit</l>
<l n="470">an sciri possit, quoniam nil scire fatetur.</l>
<l n="471">hunc igitur contra minuam contendere causam,</l>
<l n="472">qui capite ipse suo in statuit vestigia sese.</l>
<l n="473">et tamen hoc quoque uti concedam scire, at id ipsum</l>
<l n="474">quaeram, cum in rebus veri nil viderit ante,</l>
<l n="475">unde sciat quid sit scire et nescire vicissim,</l>
<l n="476">notitiam veri quae res falsique crearit</l>
<l n="477">et dubium certo quae res differre probarit.</l>
<l n="478">invenies primis ab sensibus esse creatam</l>
<l n="479">notitiem veri neque sensus posse refelli.</l>
<l n="480">nam maiore fide debet reperirier illud,</l>
<l n="481">sponte sua veris quod possit vincere falsa.</l>
<l n="482">quid maiore fide porro quam sensus haberi</l>
<l n="483">debet? an ab sensu falso ratio orta valebit</l>
<l n="484">dicere eos contra, quae tota ab sensibus orta est?</l>
<l n="485">qui nisi sunt veri, ratio quoque falsa fit omnis.</l>
<l n="486">An poterunt oculos aures reprehendere, an aures</l>
<l n="487">tactus? an hunc porro tactum sapor arguet oris,</l>
<l n="488">an confutabunt nares oculive revincent?</l>
<l n="489">non, ut opinor, ita est. nam seorsum cuique potestas</l>
<l n="490"> divisast, sua vis cuiquest, ideoque necesse est</l>
<l n="491">et quod molle sit et gelidum fervensve videre</l>
<l n="492">et seorsum varios rerum sentire colores</l>
<l n="493">et quae cumque coloribus sint coniuncta necessest.</l>
<l n="494">seorsus item sapor oris habet vim, seorsus odores</l>
<l n="495">nascuntur, seorsum sonitus. ideoque necesse est</l>
<l n="496">non possint alios alii convincere sensus.</l>
<l n="497">nec porro poterunt ipsi reprehendere sese,</l>
<l n="498">aequa fides quoniam debebit semper haberi.</l>
<l n="499">proinde quod in quoquest his visum tempore, verumst.</l>
<milestone unit="card" n="500"/>
<l n="500">Et si non poterit ratio dissolvere causam,</l>
<l n="501">cur ea quae fuerint iuxtim quadrata, procul sint</l>
<l n="502">visa rutunda, tamen praestat rationis egentem</l>
<l n="503">reddere mendose causas utriusque figurae,</l>
<l n="504">quam manibus manifesta suis emittere quoquam</l>
<l n="505">et violare fidem primam et convellere tota</l>
<l n="506">fundamenta quibus nixatur vita salusque.</l>
<l n="507">non modo enim ratio ruat omnis, vita quoque ipsa</l>
<l n="508">concidat extemplo, nisi credere sensibus ausis</l>
<l n="509">praecipitisque locos vitare et cetera quae sint</l>
<l n="510">in genere hoc fugienda, sequi contraria quae sint.</l>
<l n="511">illa tibi est igitur verborum copia cassa</l>
<l n="512">omnis, quae contra sensus instructa paratast.</l>
<l n="513">Denique ut in fabrica, si pravast regula prima,</l>
<l n="514">normaque si fallax rectis regionibus exit,</l>
<l n="515">et libella aliqua si ex parti claudicat hilum,</l>
<l n="516">omnia mendose fieri atque obstipa necessu est</l>
<l n="517">prava cubantia prona supina atque absona tecta,</l>
<l n="518">iam ruere ut quaedam videantur velle, ruantque</l>
<l n="519">prodita iudiciis fallacibus omnia primis,</l>
<l n="520">sic igitur ratio tibi rerum prava necessest</l>
<l n="521">falsaque sit, falsis quae cumque ab sensibus ortast.</l>
<milestone unit="card" n="522"/>
<l n="522">Nunc alii sensus quo pacto quisque suam rem</l>
<l n="523">sentiat, haud quaquam ratio scruposa relicta est.</l>
<l n="524">Principio auditur sonus et vox omnis, in auris</l>
<l n="525">insinuata suo pepulere ubi corpore sensum.</l>
<l n="526">corpoream quoque enim <del>vocem</del> constare fatendumst</l>
<l n="527">et sonitum, quoniam possunt inpellere sensus.</l>
<l n="528">Praeterea radit vox fauces saepe facitque</l>
<l n="529">asperiora foras gradiens arteria clamor,</l>
<l n="530">quippe per angustum turba maiore coorta</l>
<l n="531">ire foras ubi coeperunt primordia vocum.</l>
<l n="532">scilicet expletis quoque ianua raditur oris.</l>
<l n="533">haud igitur dubiumst quin voces verbaque constent</l>
<l n="534">corporeis e principiis, ut laedere possint.</l>
<l n="535">nec te fallit item quid corporis auferat et quid</l>
<l n="536">detrahat ex hominum nervis ac viribus ipsis</l>
<l n="537">perpetuus sermo nigrai noctis ad umbram</l>
<l n="538">aurorae perductus ab exoriente nitore,</l>
<l n="539">praesertim si cum summost clamore profusus.</l>
<l n="540">ergo corpoream vocem constare necessest,</l>
<l n="541">multa loquens quoniam amittit de corpore partem.</l>
<l n="542">Asperitas autem vocis fit ab asperitate</l>
<l n="543">principiorum et item levor levore creatur;</l>
<l n="544">nec simili penetrant auris primordia forma,</l>
<l n="545"> cum tuba depresso graviter sub murmure mugit</l>
<l n="546">et reboat raucum retro cita barbita bombum,</l>
<l n="547">et <del>iam</del> Dauliades natae hortis ex Heliconis</l>
<l n="548">cum liquidam tollunt lugubri voce querellam.</l>
<milestone unit="card" n="549"/>
<l n="549">Hasce igitur penitus voces cum corpore nostro</l>
<l n="550">exprimimus rectoque foras emittimus ore,</l>
<l n="551">mobilis articulat nervorum daedala lingua,</l>
<l n="552">formaturaque labrorum pro parte figurat.</l>
<l n="553">hoc ubi non longum spatiumst unde illa profecta</l>
<l n="554">perveniat vox quaeque, necessest verba quoque ipsa</l>
<l n="555">plane exaudiri discernique articulatim;</l>
<l n="556">servat enim formaturam servatque figuram.</l>
<l n="557">at si inter positum spatium sit longius aequo,</l>
<l n="558"><choice><reg>aera</reg><orig>aëra</orig></choice> per multum confundi verba necessest</l>
<l n="559">et conturbari vocem, dum transvolat auras.</l>
<l n="560">ergo fit, sonitum ut possis sentire neque illam</l>
<l n="561">internoscere, verborum sententia quae sit;</l>
<l n="562">usque adeo confusa venit vox inque pedita.</l>
<l n="563">Praeterea verbum saepe unum perciet auris</l>
<l n="564">omnibus in populo missum praeconis ab ore.</l>
<l n="565">in multas igitur voces vox una repente</l>
<l n="566">diffugit, in privas quoniam se dividit auris</l>
<l n="567">obsignans formam verbis clarumque sonorem.</l>
<l n="568">at quae pars vocum non auris incidit ipsas,</l>
<l n="569">praeter lata perit frustra diffusa per auras.</l>
<l n="570">pars solidis adlisa locis reiecta sonorem</l>
<l n="571">reddit et inter dum frustratur imagine verbi.</l>
<milestone unit="card" n="572"/>
<l n="572">Quae bene cum videas, rationem reddere possis</l>
<l n="573">tute tibi atque aliis, quo pacto per loca sola</l>
<l n="574">saxa paris formas verborum ex ordine reddant.</l>
<l n="575">palantis comites com montis inter opacos</l>
<l n="576">quaerimus et magna dispersos voce ciemus.</l>
<l n="577">sex etiam aut septem loca vidi reddere vocis,</l>
<l n="578">unam cum iaceres: ita colles collibus ipsi</l>
<l n="579">verba repulsantes iterabant dicta referri.</l>
<l n="580">haec loca capripedes Satyros Nymphasque tenere</l>
<l n="581">finitimi fingunt et Faunos esse locuntur,</l>
<l n="582">quorum noctivago strepitu ludoque iocanti</l>
<l n="583">adfirmant volgo taciturna silentia rumpi</l>
<l n="584">chordarumque sonos fieri dulcisque querellas,</l>
<l n="585">tibia quas fundit digitis pulsata canentum,</l>
<l n="586">et genus agricolum late sentiscere, quom Pan</l>
<l n="587">pinea semiferi capitis velamina quassans</l>
<l n="588">unco saepe labro calamos percurrit hiantis,</l>
<l n="589">fistula silvestrem ne cesset fundere musam.</l>
<l n="590">cetera de genere hoc monstra ac portenta loquontur,</l>
<l n="591">ne loca deserta ab divis quoque forte putentur</l>
<l n="592">sola tenere. ideo iactant miracula dictis</l>
<l n="593">aut aliqua ratione alia ducuntur, ut omne</l>
<l n="594">humanum genus est avidum nimis auricularum.</l>
<milestone unit="card" n="595"/>
<l n="595">Quod super est, non est mirandum qua ratione,</l>
<l n="596">per loca quae nequeunt oculi res cernere apertas,</l>
<l n="597">haec loca per voces veniant aurisque lacessant,</l>
<l n="598">conloquium clausis foribus quoque saepe videmus;</l>
<l n="599">ni mirum quia vox per flexa foramina rerum</l>
<l n="600"> incolumis transire potest, simulacra renutant;</l>
<l n="601">perscinduntur enim, nisi recta foramina tranant,</l>
<l n="602">qualia sunt vitrei, species qua travolat omnis.</l>
<l n="603">praeterea partis in cunctas dividitur vox,</l>
<l n="604">ex aliis aliae quoniam gignuntur, ubi una</l>
<l n="605">dissuluit semel in multas exorta, quasi ignis</l>
<l n="606">saepe solet scintilla suos se spargere in ignis.</l>
<l n="607">ergo replentur loca vocibus abdita retro,</l>
<l n="608">omnia quae circum fervunt sonituque cientur.</l>
<l n="609">at simulacra viis derectis omnia tendunt,</l>
<l n="610">ut sunt missa semel; qua propter cernere nemo</l>
<l n="611">saepe supra potis est, at voces accipere extra.</l>
<l n="612">et tamen ipsa quoque haec, dum transit clausa <del>domorum</del></l>
<l n="613">vox optunditur atque auris confusa penetrat</l>
<l n="614">et sonitum potius quam verba audire videmur.</l>
<milestone unit="card" n="615"/>
<l n="615">Hoc, qui sentimus sucum, lingua atque palatum</l>
<l n="616">plusculum habent in se rationis, plus operai.</l>
<l n="617">principio sucum sentimus in ore, cibum cum</l>
<l n="618">mandendo exprimimus, ceu plenam spongiam aquai</l>
<l n="619">siquis forte manu premere ac siccare <choice><reg>coepit</reg><orig>coëpit</orig></choice>.</l>
<l n="620">inde quod exprimimus per caulas omne palati</l>
<l n="621">diditur et rarae per flexa foramina linguae,</l>
<l n="622">hoc ubi levia sunt manantis corpora suci,</l>
<l n="623">suaviter attingunt et suaviter omnia tractant</l>
<l n="624">umida linguai circum sudantia templa;</l>
<l n="625">at contra pungunt sensum lacerantque coorta,</l>
<l n="626">quanto quaeque magis sunt asperitate repleta.</l>
<l n="627">deinde voluptas est e suco fine palati;</l>
<l n="628">cum vero deorsum per fauces praecipitavit,</l>
<l n="629">nulla voluptas est, dum diditur omnis in artus;</l>
<l n="630">nec refert quicquam quo victu corpus alatur,</l>
<l n="631">dum modo quod capias concoctum didere possis</l>
<l n="632">artubus et stomachi tumidum servare tenorem.</l>
<l n="633">Nunc aliis alius qui sit cibus ut videamus,</l>
<l n="634">expediam, quareve, aliis quod triste et amarumst,</l>
<l n="635">hoc tamen esse aliis possit perdulce videri,</l>
<l n="636">tantaque <del>in</del> his rebus distantia differitasque est,</l>
<l n="637">ut quod aliis cibus est aliis fuat acre venenum;</l>
<l n="638">est itaque ut serpens, hominis quae tacta salivis</l>
<l n="639">disperit ac sese mandendo conficit ipsa.</l>
<l n="640">praeterea nobis veratrum est acre venenum,</l>
<l n="641">at capris adipes et cocturnicibus auget.</l>
<l n="642">id quibus ut fiat rebus cognoscere possis,</l>
<l n="643">principio meminisse decet quae diximus ante,</l>
<l n="644">semina multimodis in rebus mixta teneri.</l>
<l n="645">porro omnes quae cumque cibum capiunt animantes,</l>
<l n="646">ut sunt dissimiles extrinsecus et generatim</l>
<l n="647">extima membrorum circumcaesura <choice><reg>coercet</reg><orig>coërcet</orig></choice>,</l>
<l n="648">proinde et seminibus constant variantque figura.</l>
<l n="649">semina cum porro distent, differre necessest</l>
<l n="650">intervalla viasque, foramina quae perhibemus,</l>
<l n="651">omnibus in membris et in ore ipsoque palato.</l>
<l n="652">esse minora igitur quaedam maioraque debent,</l>
<l n="653">esse triquetra aliis, aliis quadrata necessest,</l>
<l n="654">multa rutunda, modis multis multangula quaedam.</l>
<l n="655"> namque figurarum ratio ut motusque reposcunt,</l>
<l n="656">proinde foraminibus debent differe figurae</l>
<l n="657">et variare viae proinde ac textura <choice><reg>coercet</reg><orig>coërcet</orig></choice>.</l>
<l n="658">hoc ubi quod suave est aliis aliis fit amarum,</l>
<l n="659">illi, cui suave est, levissima corpora debent</l>
<l n="660">contractabiliter caulas intrare palati,</l>
<l n="661">at contra quibus est eadem res intus acerba,</l>
<l n="662">aspera ni mirum penetrant hamataque fauces.</l>
<l n="663">nunc facile est ex his rebus cognoscere quaeque.</l>
<l n="664">quippe ubi cui febris bili superante coorta est</l>
<l n="665">aut alia ratione aliquast vis excita morbi,</l>
<l n="666">perturbatur ibi iam totum corpus et omnes</l>
<l n="667">commutantur ibi positurae principiorum;</l>
<l n="668">fit prius ad sensum <del>ut</del> quae corpora conveniebant</l>
<l n="669">nunc non conveniant, et cetera sint magis apta,</l>
<l n="670">quae penetrata queunt sensum progignere acerbum;</l>
<l n="671">utraque enim sunt in mellis commixta sapore;</l>
<l n="672">id quod iam supera tibi saepe ostendimus ante.</l>
<milestone unit="card" n="673"/>
<l n="673">Nunc age, quo pacto naris adiectus odoris</l>
<l n="674">tangat agam. primum res multas esse necessest</l>
<l n="675">unde fluens volvat varius se fluctus odorum,</l>
<l n="676">et fluere et mitti volgo spargique putandumst;</l>
<l n="677">verum aliis alius magis est animantibus aptus,</l>
<l n="678">dissimilis propter formas. ideoque per auras</l>
<l n="679">mellis apes quamvis longe ducuntur odore,</l>
<l n="680">volturiique cadaveribus; tum fissa ferarum</l>
<l n="681">ungula quo tulerit gressum promissa canum vis</l>
<l n="682">ducit, et humanum longe praesentit odorem</l>
<l n="683">Romulidarum arcis servator, candidus anser.</l>
<l n="684">sic aliis alius nidor datus ad sua quemque</l>
<l n="685">pabula ducit et a taetro resilire veneno</l>
<l n="686">cogit, eoque modo servantur saecla ferarum.</l>
<l n="687">Hic odor ipse igitur, naris qui cumque lacessit,</l>
<l n="688">est alio ut possit permitti longius alter;</l>
<l n="689">sed tamen haud quisquam tam longe fertur eorum</l>
<l n="690">quam sonitus, quam vox, mitto iam dicere quam res</l>
<l n="691">quae feriunt oculorum acies visumque lacessunt.</l>
<l n="692">errabundus enim tarde venit ac perit ante</l>
<l n="693">paulatim facilis distractus in <choice><reg>aeris</reg><orig>aëris</orig></choice> auras;</l>
<l n="694">ex alto primum quia vix emittitur ex re;</l>
<l n="695">nam penitus fluere atque recedere rebus odores</l>
<l n="696">significat quod fracta magis redolere videntur</l>
<l n="697">omnia, quod contrita, quod igni conlabefacta.</l>
<l n="698">deinde videre licet maioribus esse creatum</l>
<l n="699">principiis quam vox, quoniam per saxea saepta</l>
<l n="700">non penetrat, qua vox volgo sonitusque feruntur.</l>
<l n="701">quare etiam quod olet non tam facile esse videbis</l>
<l n="702">investigare in qua sit regione locatum;</l>
<l n="703">refrigescit enim cunctando plaga per auras</l>
<l n="704">nec calida ad sensum decurrunt nuntia rerum.</l>
<l n="705">errant saepe canes itaque et vestigia quaerunt.</l>
<l n="706">Nec tamen hoc solis in odoribus atque saporum</l>
<l n="707">in generest, sed item species rerum atque colores</l>
<l n="708">non ita conveniunt ad sensus omnibus omnes,</l>
<l n="709">ut non sint aliis quaedam magis acria visu.</l>
<l n="710"> quin etiam gallum noctem explaudentibus alis</l>
<l n="711">auroram clara consuetum voce vocare,</l>
<l n="712">noenu queunt rapidi contra constare leones</l>
<l n="713">inque tueri: ita continuo meminere fugai.</l>
<l n="714">ni mirum quia sunt gallorum in corpore quaedam</l>
<l n="715">semina, quae cum sunt oculis inmissa leonum,</l>
<l n="716">pupillas interfodiunt acremque dolorem</l>
<l n="717">praebent, ut nequeant contra durare feroces,</l>
<l n="718">cum tamen haec nostras acies nil laedere possint,</l>
<l n="719">aut quia non penetrant aut quod penetrantibus illis</l>
<l n="720">exitus ex oculis liber datur, in remorando</l>
<l n="721">laedere ne possint ex ulla lumina parte.</l>
<milestone unit="card" n="722"/>
<l n="722">Nunc age, quae moveant animum res accipe, et unde</l>
<l n="723">quae veniunt veniant in mentem percipe paucis.</l>
<l n="724">principio hoc dico, rerum simulacra vagari</l>
<l n="725">multa modis multis in cunctas undique partis</l>
<l n="726">tenvia, quae facile inter se iunguntur in auris,</l>
<l n="727">obvia cum veniunt, ut aranea bratteaque auri.</l>
<l n="728">quippe etenim multo magis haec sunt tenvia textu</l>
<l n="729">quam quae percipiunt oculos visumque lacessunt,</l>
<l n="730">corporis haec quoniam penetrant per rara cientque</l>
<l n="731">tenvem animi naturam intus sensumque lacessunt.</l>
<l n="732">Centauros itaque et Scyllarum membra videmus</l>
<l n="733">Cerbereasque canum facies simulacraque eorum</l>
<l n="734">quorum morte obita tellus amplectitur ossa;</l>
<l n="735">omnigenus quoniam passim simulacra feruntur,</l>
<l n="736">partim sponte sua quae fiunt <choice><reg>aere</reg><orig>aëre</orig></choice> in ipso,</l>
<l n="737">partim quae variis ab rebus cumque recedunt</l>
<l n="738">et quae confiunt ex horum facta figuris.</l>
<l n="739">nam certe ex vivo Centauri non fit imago,</l>
<l n="740">nulla fuit quoniam talis natura animata;</l>
<l n="741">verum ubi equi atque hominis casu convenit imago,</l>
<l n="742">haerescit facile extemplo, quod diximus ante,</l>
<l n="743">propter subtilem naturam et tenvia texta.</l>
<l n="744">cetera de genere hoc eadem ratione creantur.</l>
<l n="745">quae cum mobiliter summa levitate feruntur,</l>
<l n="746">ut prius ostendi, facile uno commovet ictu</l>
<l n="747">quae libet una animum nobis subtilis imago;</l>
<l n="748">tenvis enim mens est et mire mobilis ipsa.</l>
<l n="749">haec fieri ut memoro, facile hinc cognoscere possis.</l>
<l n="750">quatinus hoc simile est illi, quod mente videmus</l>
<l n="751">atque oculis, simili fieri ratione necessest.</l>
<l n="752">Nunc igitur docui quoniam me forte leonum</l>
<l n="753">cernere per simulacra, oculos quae cumque lacessunt,</l>
<l n="754">scire licet mentem simili ratione moveri</l>
<l n="755">per simulacra leonum <del>et</del> cetera quae videt aeque</l>
<l n="756">nec minus atque oculi, nisi quod mage tenvia cernit.</l>
<l n="757">nec ratione alia, cum somnus membra profudit,</l>
<l n="758">mens animi vigilat, nisi quod simulacra lacessunt</l>
<l n="759">haec eadem nostros animos quae cum vigilamus,</l>
<l n="760">usque adeo, certe ut videamur cernere eum quem</l>
<l n="761">rellicta vita iam mors et terra potitast.</l>
<l n="762">hoc ideo fieri cogit natura, quod omnes</l>
<l n="763">corporis offecti sensus per membra quiescunt</l>
<l n="764">nec possunt falsum veris convincere rebus.</l>
<l n="765"> praeterea meminisse iacet languetque sopore,</l>
<l n="766">nec dissentit eum mortis letique potitum</l>
<l n="767">iam pridem, quem mens vivom se cernere credit.</l>
<l n="768">quod super est, non est mirum simulacra moveri</l>
<l n="769">bracchiaque in numerum iactare et cetera membra;</l>
<l n="770">nam fit ut in somnis facere hoc videatur imago.</l>
<l n="771">quippe, ubi prima perit alioque est altera nata</l>
<l n="772">inde statu, prior hic gestum mutasse videtur.</l>
<l n="773">scilicet id fieri celeri ratione putandumst:</l>
<l n="774">tanta est mobilitas et rerum copia tanta</l>
<l n="775">tantaque sensibili quovis est tempore in uno</l>
<l n="776">copia particularum, ut possit suppeditare.</l>
<milestone unit="card" n="777"/>
<l n="777">Multaque in his rebus quaeruntur multaque nobis</l>
<l n="778">clarandumst, plane si res exponere avemus.</l>
<l n="779">quaeritur in primis quare, quod cuique libido</l>
<l n="780">venerit, extemplo mens cogitet eius id ipsum.</l>
<l n="781">anne voluntatem nostram simulacra tuentur</l>
<l n="782">et simul ac volumus nobis occurrit imago,</l>
<l n="783">si mare, si terram cordist, si denique caelum?</l>
<l n="784">conventus hominum, pompam, convivia, pugnas,</l>
<l n="785">omnia sub verbone creat natura paratque?</l>
<l n="786">cum praesertim aliis eadem in regione locoque</l>
<l n="787">longe dissimilis animus res cogitet omnis.</l>
<l n="788">quid porro, in numerum procedere cum simulacra</l>
<l n="789">cernimus in somnis et mollia membra movere,</l>
<l n="790">mollia mobiliter cum alternis bracchia mittunt</l>
<l n="791">et repetunt oculis gestum pede convenienti?</l>
<l n="792">scilicet arte madent simulacra et docta vagantur,</l>
<l n="793">nocturno facere ut possint in tempore ludos.</l>
<l n="794">an magis illud erit verum? quia tempore in uno,</l>
<l n="795">cum sentimus, id est cum vox emittitur una,</l>
<l n="796">tempora multa latent, ratio quae comperit esse,</l>
<l n="797">propterea fit uti quovis in tempore quaeque</l>
<l n="798">praesto sint simulacra locis in quisque parata.</l>
<l n="799">tanta est mobilitas et rerum copia tanta.</l>
<l n="800">hoc ubi prima perit alioque est altera nata</l>
<l n="801">inde statu, prior hic gestum mutasse videtur.</l>
<l n="802">et quia tenvia sunt, nisi quae contendit, acute</l>
<l n="803">cernere non potis est animus; proinde omnia quae sunt</l>
<l n="804">praeterea pereunt, nisi quae ex se<del>se</del> ipse paravit.</l>
<l n="805">ipse parat sese porro speratque futurum</l>
<l n="806">ut videat quod consequitur rem quamque: fit ergo.</l>
<l n="807">nonne vides oculos etiam, cum tenvia quae sunt</l>
<l n="808"><del>praeterea pereunt, nisi quae ex se ipse paravit</del></l>
<l n="809">cernere coeperunt, contendere se atque parare,</l>
<l n="810">nec sine eo fieri posse ut cernamus acute?</l>
<l n="811">et tamen in rebus quoque apertis noscere possis,</l>
<l n="812">si non advertas animum, proinde esse quasi omni</l>
<l n="813">tempore semotum fuerit longeque remotum.</l>
<l n="814">cur igitur mirumst, animus si cetera perdit</l>
<l n="815">praeter quam quibus est in rebus deditus ipse?</l>
<l n="816">deinde adopinamur de signis maxima parvis</l>
<l n="817">ac nos in fraudem induimus frustraminis ipsi.</l>
<l n="818">Fit quoque ut inter dum non suppeditetur imago</l>
<l n="819">eiusdem generis, sed femina quae fuit ante,</l>
<l n="820"> in manibus vir uti factus videatur adesse,</l>
<l n="821">aut alia ex alia facies aetasque sequatur.</l>
<l n="822">quod ne miremur sopor atque oblivia curant.</l>
<milestone unit="card" n="823"/>
<l n="823">Illud in his rebus vitium vehementer <choice><reg>ainesse</reg><orig>äinesse</orig></choice></l>
<l n="824">effugere errorem vitareque praemetuenter,</l>
<l n="825">lumina ne facias oculorum clara creata,</l>
<l n="826">prospicere ut possimus, et ut proferre queamus</l>
<l n="827">proceros passus, ideo fastigia posse</l>
<l n="828">surarum ac feminum pedibus fundata plicari,</l>
<l n="829">bracchia tum porro validis ex apta lacertis</l>
<l n="830">esse manusque datas utraque <del>ex</del> parte ministras,</l>
<l n="831">ut facere ad vitam possemus quae foret usus.</l>
<l n="832">cetera de genere hoc inter quae cumque pretantur,</l>
<l n="833">omnia perversa praepostera sunt ratione,</l>
<l n="834">nil ideo quoniam natumst in corpore ut uti</l>
<l n="835">possemus, sed quod natumst id procreat usum.</l>
<l n="836">nec fuit ante videre oculorum lumina nata,</l>
<l n="837">nec dictis orare prius quam lingua creatast,</l>
<l n="838">sed potius longe linguae praecessit origo</l>
<l n="839">sermonem multoque creatae sunt prius aures</l>
<l n="840">quam sonus est auditus, et omnia denique membra</l>
<l n="841">ante fuere, ut opinor, eorum quam foret usus;</l>
<l n="842">haud igitur potuere utendi crescere causa.</l>
<l n="843">at contra conferre manu certamina pugnae</l>
<l n="844">et lacerare artus foedareque membra cruore</l>
<l n="845">ante fuit multo quam lucida tela volarent,</l>
<l n="846">et volnus vitare prius natura <choice><reg>coegit</reg><orig>coëgit</orig></choice></l>
<l n="847">quam daret obiectum parmai laeva per artem.</l>
<l n="848">scilicet et fessum corpus mandare quieti</l>
<l n="849">multo antiquius est quam lecti mollia strata,</l>
<l n="850">et sedare sitim prius est quam pocula natum.</l>
<l n="851">haec igitur possunt utendi cognita causa</l>
<l n="852">credier, ex usu quae sunt vitaque reperta.</l>
<l n="853">illa quidem seorsum sunt omnia, quae prius ipsa</l>
<l n="854">nata dedere suae post notitiam utilitatis.</l>
<l n="855">quo genere in primis sensus et membra videmus;</l>
<l n="856">quare etiam atque etiam procul est ut credere possis</l>
<l n="857">utilitatis ob officium potuisse creari.</l>
<milestone unit="card" n="858"/>
<l n="858">Illud item non est mirandum, corporis ipsa</l>
<l n="859">quod natura cibum quaerit cuiusque animantis.</l>
<l n="860">quippe etenim fluere atque recedere corpora rebus</l>
<l n="861">multa modis multis docui, sed plurima debent</l>
<l n="862">ex animalibus; <del>quae</del> quia sunt exercita motu,</l>
<l n="863">multa per os exhalantur, cum languida anhelant,</l>
<l n="864">multaque per sudorem ex alto pressa feruntur.</l>
<l n="865">his igitur rebus rarescit corpus et omnis</l>
<l n="866">subruitur natura, dolor quam consequitur rem.</l>
<l n="867">propterea capitur cibus, ut suffulciat artus</l>
<l n="868">et recreet vires inter datus, atque patentem</l>
<l n="869">per membra ac venas ut amorem opturet edendi.</l>
<l n="870">umor item discedit in omnia quae loca cumque</l>
<l n="871">poscunt umorem; glomerataque multa vaporis</l>
<l n="872">corpora, quae stomacho praebent incendia nostro,</l>
<l n="873">dissupat adveniens liquor ac restinguit ut ignem,</l>
<l n="874">urere ne possit calor amplius aridus artus.</l>
<l n="875"> sic igitur tibi anhela sitis de corpore nostro</l>
<l n="876">abluitur, sic expletur ieiuna cupido.</l>
<milestone unit="card" n="877"/>
<l n="877">Nunc qui fiat uti passus proferre queamus,</l>
<l n="878">cum volumus, quareque datum sit membra movere</l>
<l n="879">et quae res tantum hoc oneris protrudere nostri</l>
<l n="880">corporis insuerit, dicam: tu percipe dicta.</l>
<l n="881">dico animo nostro primum simulacra meandi</l>
<l n="882">accidere atque animum pulsare, ut diximus ante.</l>
<l n="883">inde voluntas fit; neque enim facere incipit ullam</l>
<l n="884">rem quisquam, <del>quam</del> mens providit quid velit ante.</l>
<l n="885">id quod providet, illius rei constat imago,</l>
<l n="886">ergo animus cum sese ita commovet ut velit ire</l>
<l n="887">inque gredi, ferit extemplo quae in corpore toto</l>
<l n="888">per membra atque artus animai dissita vis est;</l>
<l n="889">et facilest factu, quoniam coniuncta tenetur.</l>
<l n="890">inde ea proporro corpus ferit, atque ita tota</l>
<l n="891">paulatim moles protruditur atque movetur.</l>
<l n="892">praeterea tum rarescit quoque corpus et <choice><reg>aer</reg><orig>aër</orig></choice>,</l>
<l n="893">scilicet ut debet qui semper mobilis extat,</l>
<l n="894">per patefacta venit penetratque foramina largus,</l>
<l n="895">et dispargitur ad partis ita quasque minutas</l>
<l n="896">corporis. hic igitur rebus fit utrimque duabus,</l>
<l n="897">corpus ut ac navis velis ventoque feratur.</l>
<l n="898">nec tamen illud in his rebus mirabile constat,</l>
<l n="899">tantula quod tantum corpus corpuscula possunt</l>
<l n="900">contorquere et onus totum convertere nostrum;</l>
<l n="901">quippe etenim ventus subtili corpore tenvis</l>
<l n="902">trudit agens magnam magno molimine navem</l>
<l n="903">et manus una regit quanto vis impete euntem</l>
<l n="904">atque gubernaclum contorquet quo libet unum,</l>
<l n="905">multaque per trocleas et tympana pondere magno</l>
<l n="906">commovet atque levi sustollit machina nisu.</l>
<milestone unit="card" n="907"/>
<l n="907">Nunc quibus ille modis somnus per membra quietem</l>
<l n="908">inriget atque animi curas e pectore solvat,</l>
<l n="909">suavidicis potius quom multis versibus edam,</l>
<l n="910">parvus ut est cycni melior canor, ille gruum quam</l>
<l n="911">clamor in aetheriis dispersus nubibus austri.</l>
<l n="912">tu mihi da tenuis auris animumque sagacem,</l>
<l n="913">ne fieri negites quae dicam posse retroque</l>
<l n="914">vera repulsanti discedas pectore dicta,</l>
<l n="915">tutemet in culpa cum sis neque cernere possis.</l>
<l n="916">Principio somnus fit ubi est distracta per artus</l>
<l n="917">vis animae partimque foras eiecta recessit</l>
<l n="918">et partim contrusa magis concessit in altum;</l>
<l n="919">dissoluuntur enim tum demum membra fluuntque.</l>
<l n="920">nam dubium non est, animai quin opera sit</l>
<l n="921">sensus hic in nobis, quem cum sopor inpedit esse,</l>
<l n="922">tum nobis animam perturbatam esse putandumst</l>
<l n="923">eiectamque foras, non omnem; namque iaceret</l>
<l n="924">aeterno corpus perfusum frigore leti.</l>
<l n="925">quippe ubi nulla latens animai pars remaneret</l>
<l n="926">in membris, cinere ut multa latet obrutus ignis,</l>
<l n="927">unde reconflari sensus per membra repente</l>
<l n="928">possit, ut ex igni caeco consurgere flamma?</l>
<milestone unit="card" n="929"/>
<l n="929">Sed quibus haec rebus novitas confiat et unde</l>
<l n="930"> perturbari anima et corpus languescere possit,</l>
<l n="931">expediam: tu fac ne ventis verba profundam.</l>
<l n="932">Principio externa corpus de parte necessum est,</l>
<l n="933"><choice><reg>aeriis</reg><orig>aëriis</orig></choice> quoniam vicinum tangitur auris,</l>
<l n="934">tundier atque eius crebro pulsarier ictu,</l>
<l n="935">proptereaque fere res omnes aut corio sunt</l>
<l n="936">aut etiam conchis aut callo aut cortice tectae.</l>
<l n="937">interiorem etiam partem spirantibus <choice><reg>aer</reg><orig>aër</orig></choice></l>
<l n="938">verberat hic idem, cum ducitur atque reflatur.</l>
<l n="939">quare utrimque secus cum corpus vapulet et cum</l>
<l n="940">perveniant plagae per parva foramina nobis</l>
<l n="941">corporis ad primas partis elementaque prima,</l>
<l n="942">fit quasi paulatim nobis per membra ruina.</l>
<l n="943">conturbantur enim positurae principiorum</l>
<l n="944">corporis atque animi. fit uti pars inde animai</l>
<l n="945">eliciatur et introrsum pars abdita cedat,</l>
<l n="946">pars etiam distracta per artus non queat esse</l>
<l n="947">coniuncta inter se neque motu mutua fungi;</l>
<l n="948">inter enim saepit coetus natura viasque.</l>
<l n="949">ergo sensus abit mutatis motibus alte.</l>
<l n="950">et quoniam non est quasi quod suffulciat artus,</l>
<l n="951">debile fit corpus languescuntque omnia membra,</l>
<l n="952">bracchia palpebraeque cadunt poplitesque cubanti</l>
<l n="953">saepe tamen summittuntur virisque resolvunt.</l>
<l n="954">Deinde cibum sequitur somnus, quia, quae facit <choice><reg>aer</reg><orig>aër</orig></choice>,</l>
<l n="955">haec eadem cibus, in venas dum diditur omnis,</l>
<l n="956">efficit. et multo sopor ille gravissimus exstat,</l>
<l n="957">quem satur aut lassus capias, quia plurima tum se</l>
<l n="958">corpora conturbant magno contusa labore.</l>
<l n="959">fit ratione eadem coniectus parte animai</l>
<l n="960">altior atque foras eiectus largior eius,</l>
<l n="961">et divisior inter se ac distractior intus.</l>
<milestone unit="card" n="962"/>
<l n="962">Et quo quisque fere studio devinctus adhaeret</l>
<l n="963">aut quibus in rebus multum sumus ante morati</l>
<l n="964">atque in ea ratione fuit contenta magis mens,</l>
<l n="965">in somnis eadem plerumque videmur obire:</l>
<l n="966">causidici causas agere et componere leges,</l>
<l n="967">induperatores pugnare ac proelia obire,</l>
<l n="968">nautae contractum cum ventis degere bellum,</l>
<l n="969">nos agere hoc autem et naturam quaerere rerum</l>
<l n="970">semper et inventam patriis exponere chartis.</l>
<l n="971">cetera sic studia atque artes plerumque videntur</l>
<l n="972">in somnis animos hominum frustrata tenere.</l>
<l n="973">et qui cumque dies multos ex ordine ludis</l>
<l n="974">adsiduas dederunt operas, plerumque videmus,</l>
<l n="975">cum iam destiterunt ea sensibus usurpare,</l>
<l n="976">relicuas tamen esse vias in mente patentis,</l>
<l n="977">qua possint eadem rerum simulacra venire;</l>
<l n="978">per multos itaque illa dies eadem obversantur</l>
<l n="979">ante oculos, etiam vigilantes ut videantur</l>
<l n="980">cernere saltantis et mollia membra moventis</l>
<l n="981">et citharae liquidum carmen chordasque loquentis</l>
<l n="982">auribus accipere et consessum cernere eundem</l>
<l n="983">scenaique simul varios splendere decores.</l>
<l n="984">usque adeo magni refert studium atque voluntas,</l>
<l n="985"> et quibus in rebus consuerint esse operati</l>
<l n="986">non homines solum sed vero animalia cuncta.</l>
<l n="987">quippe videbis equos fortis, cum membra iacebunt,</l>
<l n="988">in somnis sudare tamen spirareque semper</l>
<l n="989">et quasi de palma summas contendere viris</l>
<l n="990">aut quasi carceribus patefactis <del>edere voces</del></l>
<l n="991">venantumque canes in molli saepe quiete</l>
<l n="992">iactant crura tamen subito vocisque repente</l>
<l n="993">mittunt et crebro redducunt naribus auras.</l>
<l n="994">ut vestigia si teneant inventa ferarum,</l>
<l n="995">expergefactique secuntur inania saepe</l>
<l n="996">cervorum simulacra, fugae quasi dedita cernant,</l>
<l n="997">donec discussis redeant erroribus ad se.</l>
<l n="998">at consueta domi catulorum blanda propago</l>
<l n="999">discutere et corpus de terra corripere instant,</l>
<l n="1000"><del>iactant crura tamen subito vocisque repente</del></l>
<l n="1001"><del>mittunt et crebro redducunt naribus auras</del></l>
<l n="1002"><del>ut vestigia si teneant inventa ferarum</del></l>
<l n="1003"><del>expergefactique secuntur inania saepe</del></l>
<l n="1004">proinde quasi ignotas facies atque ora tuantur.</l>
<l n="1005">et quo quaeque magis sunt aspera seminiorum,</l>
<l n="1006">tam magis in somnis eadem saevire necessust.</l>
<l n="1007">at variae fugiunt volucres pinnisque repente</l>
<l n="1008">sollicitant divom nocturno tempore lucos,</l>
<l n="1009">accipitres somno in leni si proelia pugnas</l>
<l n="1010">edere sunt persectantes visaeque volantes.</l>
<l n="1011">porro hominum mentes, magnis quae motibus edunt</l>
<l n="1012">magna, itidem saepe in somnis faciuntque geruntque,</l>
<l n="1013">reges expugnant, capiuntur, proelia miscent,</l>
<l n="1014">tollunt clamorem, quasi si iugulentur ibidem.</l>
<l n="1015">multi depugnant gemitusque doloribus edunt</l>
<l n="1016">et quasi pantherae morsu saevive leonis</l>
<l n="1017">mandantur, magnis clamoribus omnia complent.</l>
<l n="1018">multi de magnis per somnum rebus loquuntur</l>
<l n="1019">indicioque sui facti persaepe fuere.</l>
<l n="1020">multi mortem obeunt. multi, de montibus altis</l>
<l n="1021">ut quasi praecipitent ad terram corpore toto,</l>
<l n="1022">exterruntur et ex somno quasi mentibus capti</l>
<l n="1023">vix ad se redeunt permoti corporis aestu.</l>
<l n="1024">flumen item sitiens aut fontem propter amoenum</l>
<l n="1025">adsidet et totum prope faucibus occupat amnem.</l>
<l n="1026">puri saepe lacum propter si ac dolia curta</l>
<l n="1027">somno devincti credunt se extollere vestem,</l>
<l n="1028">totius umorem saccatum corporis fundunt,</l>
<l n="1029">cum Babylonica magnifico splendore rigantur.</l>
<l n="1030">tum quibus aetatis freta primitus insinuatur</l>
<l n="1031">semen, ubi ipsa dies membris matura creavit,</l>
<l n="1032">conveniunt simulacra foris e corpore quoque,</l>
<l n="1033">nuntia praeclari voltus pulchrique coloris,</l>
<l n="1034">qui ciet inritans loca turgida semine multo,</l>
<l n="1035">ut quasi transactis saepe omnibus rebus profundant</l>
<l n="1036">fluminis ingentis fluctus vestemque cruentent.</l>
<milestone unit="card" n="1037"/>
<l n="1037">Sollicitatur id <del>in</del> nobis, quod diximus ante,</l>
<l n="1038">semen, adulta aetas cum primum roborat artus.</l>
<l n="1039">namque alias aliud res commovet atque lacessit;</l>
<l n="1040"> ex homine humanum semen ciet una hominis vis.</l>
<l n="1041">quod simul atque suis eiectum sedibus exit,</l>
<l n="1042">per membra atque artus decedit corpore toto,</l>
<l n="1043">in loca conveniens nervorum certa cietque</l>
<l n="1044">continuo partis genitalis corporis ipsas.</l>
<l n="1045">inritata tument loca semine fitque voluntas</l>
<l n="1046">eicere id quo se contendit dira lubido,</l>
<l n="1047"><del>incitat inritans loca turgida semine multo</del></l>
<l n="1048">idque petit corpus, mens unde est saucia amore;</l>
<l n="1049">namque omnes plerumque cadunt in vulnus et illam</l>
<l n="1050">emicat in partem sanguis, unde icimur ictu,</l>
<l n="1051">et si comminus est, hostem ruber occupat umor.</l>
<l n="1052">sic igitur Veneris qui telis accipit ictus,</l>
<l n="1053">sive puer membris muliebribus hunc iaculatur</l>
<l n="1054">seu mulier toto iactans e corpore amorem,</l>
<l n="1055">unde feritur, eo tendit gestitque coire</l>
<l n="1056">t iacere umorem in corpus de corpore ductum;</l>
<l n="1057">namque voluptatem praesagit muta cupido.</l>
<milestone unit="card" n="1058"/>
<l n="1058">Haec Venus est nobis; hinc autemst nomen Amoris,</l>
<l n="1059">hinc illaec primum Veneris dulcedinis in cor</l>
<l n="1060">stillavit gutta et successit frigida cura;</l>
<l n="1061">nam si abest quod ames, praesto simulacra tamen sunt</l>
<l n="1062">illius et nomen dulce obversatur ad auris.</l>
<l n="1063">sed fugitare decet simulacra et pabula amoris</l>
<l n="1064">absterrere sibi atque alio convertere mentem</l>
<l n="1065">et iacere umorem coniectum in corpora quaeque</l>
<l n="1066">nec retinere semel conversum unius amore</l>
<l n="1067">et servare sibi curam certumque dolorem;</l>
<l n="1068">ulcus enim vivescit et inveterascit alendo</l>
<l n="1069">inque dies gliscit furor atque aerumna gravescit,</l>
<l n="1070">si non prima novis conturbes volnera plagis</l>
<l n="1071">volgivagaque vagus Venere ante recentia cures</l>
<l n="1072">aut alio possis animi traducere motus.</l>
<milestone unit="card" n="1073"/>
<l n="1073">Nec Veneris fructu caret is qui vitat amorem,</l>
<l n="1074">sed potius quae sunt sine poena commoda sumit;</l>
<l n="1075">nam certe purast sanis magis inde voluptas</l>
<l n="1076">quam miseris; etenim potiundi tempore in ipso</l>
<l n="1077">fluctuat incertis erroribus ardor amantum</l>
<l n="1078">nec constat quid primum oculis manibusque fruantur.</l>
<l n="1079">quod petiere, premunt arte faciuntque dolorem</l>
<l n="1080">corporis et dentes inlidunt saepe labellis</l>
<l n="1081">osculaque adfigunt, quia non est pura voluptas</l>
<l n="1082">et stimuli subsunt, qui instigant laedere id ipsum,</l>
<l n="1083">quod cumque est, rabies unde illaec germina surgunt.</l>
<l n="1084">sed leviter poenas frangit Venus inter amorem</l>
<l n="1085">blandaque refrenat morsus admixta voluptas.</l>
<l n="1086">namque in eo spes est, unde est ardoris origo,</l>
<l n="1087">restingui quoque posse ab eodem corpore flammam.</l>
<l n="1088">quod fieri contra totum natura repugnat;</l>
<l n="1089">unaque res haec est, cuius quam plurima habemus,</l>
<l n="1090">tam magis ardescit dira cuppedine pectus.</l>
<l n="1091">nam cibus atque umor membris adsumitur intus;</l>
<l n="1092">quae quoniam certas possunt obsidere partis,</l>
<l n="1093">hoc facile expletur laticum frugumque cupido.</l>
<l n="1094">ex hominis vero facie pulchroque colore</l>
<l n="1095"> nil datur in corpus praeter simulacra fruendum</l>
<l n="1096">tenvia; quae vento spes raptast saepe misella.</l>
<l n="1097">ut bibere in somnis sitiens quom quaerit et umor</l>
<l n="1098">non datur, ardorem qui membris stinguere possit,</l>
<l n="1099">sed laticum simulacra petit frustraque laborat</l>
<l n="1100">in medioque sitit torrenti flumine potans,</l>
<l n="1101">sic in amore Venus simulacris ludit amantis,</l>
<l n="1102">nec satiare queunt spectando corpora coram</l>
<l n="1103">nec manibus quicquam teneris abradere membris</l>
<l n="1104">possunt errantes incerti corpore toto.</l>
<l n="1105">denique cum membris conlatis flore fruuntur</l>
<l n="1106">aetatis, iam cum praesagit gaudia corpus</l>
<l n="1107">atque in eost Venus ut muliebria conserat arva,</l>
<l n="1108">adfigunt avide corpus iunguntque salivas</l>
<l n="1109">oris et inspirant pressantes dentibus ora,</l>
<l n="1110">ne quiquam, quoniam nihil inde abradere possunt</l>
<l n="1111">nec penetrare et abire in corpus corpore toto;</l>
<l n="1112">nam facere inter dum velle et certare videntur.</l>
<l n="1113">usque adeo cupide in Veneris compagibus haerent,</l>
<l n="1114">membra voluptatis dum vi labefacta liquescunt.</l>
<l n="1115">tandem ubi se erupit nervis coniecta cupido,</l>
<l n="1116">parva fit ardoris violenti pausa parumper.</l>
<l n="1117">inde redit rabies eadem et furor ille revisit,</l>
<l n="1118">cum sibi quod cupiant ipsi contingere quaerunt,</l>
<l n="1119">nec reperire malum id possunt quae machina vincat.</l>
<l n="1120">usque adeo incerti tabescunt volnere caeco.</l>
<milestone unit="card" n="1121"/>
<l n="1121">Adde quod absumunt viris pereuntque labore,</l>
<l n="1122">adde quod alterius sub nutu degitur aetas,</l>
<l n="1123">languent officia atque aegrotat fama vacillans.</l>
<l n="1124">labitur interea res et Babylonia fiunt</l>
<l n="1125">unguenta et pulchra in pedibus Sicyonia rident,</l>
<l n="1126">scilicet et grandes viridi cum luce zmaragdi</l>
<l n="1127">auro includuntur teriturque thalassina vestis</l>
<l n="1128">adsidue et Veneris sudorem exercita potat.</l>
<l n="1129">et bene parta patrum fiunt anademata, mitrae,</l>
<l n="1130">inter dum in pallam atque Alidensia Ciaque vertunt.</l>
<l n="1131">eximia veste et victu convivia, ludi,</l>
<l n="1132">pocula crebra, unguenta, coronae, serta parantur,</l>
<l n="1133">ne quiquam, quoniam medio de fonte leporum</l>
<l n="1134">surgit amari aliquid, quod in ipsis floribus angat,</l>
<l n="1135">aut cum conscius ipse animus se forte remordet</l>
<l n="1136">desidiose agere aetatem lustrisque perire,</l>
<l n="1137">aut quod in ambiguo verbum iaculata reliquit,</l>
<l n="1138">quod cupido adfixum cordi vivescit ut ignis,</l>
<l n="1139">aut nimium iactare oculos aliumve tueri</l>
<l n="1140">quod putat in voltuque videt vestigia risus.</l>
<milestone unit="card" n="1141"/>
<l n="1141">Atque in amore mala haec proprio summeque secundo</l>
<l n="1142">inveniuntur; in adverso vero atque inopi sunt,</l>
<l n="1143">prendere quae possis oculorum lumine operto.</l>
<l n="1144">innumerabilia; ut melius vigilare sit ante,</l>
<l n="1145">qua docui ratione, cavereque, ne inliciaris.</l>
<l n="1146">nam vitare, plagas in amoris ne iaciamur,</l>
<l n="1147">non ita difficile est quam captum retibus ipsis</l>
<l n="1148">exire et validos Veneris perrumpere nodos.</l>
<l n="1149">et tamen implicitus quoque possis inque peditus</l>
<l n="1150"> effugere infestum, nisi tute tibi obvius obstes</l>
<l n="1151">et praetermittas animi vitia omnia primum</l>
<l n="1152">aut quae corporis sunt eius, quam praepetis ac vis.</l>
<l n="1153">nam faciunt homines plerumque cupidine caeci</l>
<l n="1154">et tribuunt ea quae non sunt his commoda vere.</l>
<l n="1155">multimodis igitur pravas turpisque videmus</l>
<l n="1156">esse in deliciis summoque in honore vigere.</l>
<l n="1157">atque alios alii inrident Veneremque suadent</l>
<l n="1158">ut placent, quoniam foedo adflictentur amore,</l>
<l n="1159">nec sua respiciunt miseri mala maxima saepe.</l>
<l n="1160">nigra melichrus est, inmunda et fetida acosmos,</l>
<l n="1161">caesia Palladium, nervosa et lignea dorcas,</l>
<l n="1162">parvula, pumilio, chariton mia, tota merum sal,</l>
<l n="1163">magna atque inmanis cataplexis plenaque honoris.</l>
<l n="1164">balba loqui non quit, traulizi, muta pudens est;</l>
<l n="1165">at flagrans, odiosa, loquacula Lampadium fit.</l>
<l n="1166">ischnon eromenion tum fit, cum vivere non quit</l>
<l n="1167">prae macie; rhadine verost iam mortua tussi.</l>
<l n="1168">at nimia et mammosa Ceres est ipsa ab Iaccho,</l>
<l n="1169">simula Silena ac Saturast, labeosa philema.</l>
<l n="1170">cetera de genere hoc longum est si dicere coner.</l>
<l n="1171">sed tamen esto iam quantovis oris honore,</l>
<l n="1172">cui Veneris membris vis omnibus exoriatur;</l>
<l n="1173">nempe aliae quoque sunt; nempe hac sine viximus ante;</l>
<l n="1174">nempe eadem facit et scimus facere omnia turpi</l>
<l n="1175">et miseram taetris se suffit odoribus ipsa,</l>
<l n="1176">quam famulae longe fugitant furtimque cachinnant.</l>
<l n="1177">at lacrimans exclusus amator limina saepe</l>
<l n="1178">floribus et sertis operit postisque superbos</l>
<l n="1179">unguit amaracino et foribus miser oscula figit;</l>
<l n="1180">quem si iam ammissum venientem offenderit aura</l>
<l n="1181">una modo, causas abeundi quaerat honestas</l>
<l n="1182">et meditata diu cadat alte sumpta querella</l>
<l n="1183">stultitiaque ibi se damnet, tribuisse quod illi</l>
<l n="1184">plus videat quam mortali concedere par est.</l>
<l n="1185">nec Veneres nostras hoc fallit; quo magis ipsae</l>
<l n="1186">omnia summo opere hos vitae poscaenia celant,</l>
<l n="1187">quos retinere volunt adstrictosque esse in amore,</l>
<l n="1188">ne quiquam, quoniam tu animo tamen omnia possis</l>
<l n="1189">protrahere in lucem atque omnis inquirere risus</l>
<l n="1190">et, si bello animost et non odiosa, vicissim</l>
<l n="1191">praetermittere <del>et</del> humanis concedere rebus.</l>
<milestone unit="card" n="1192"/>
<l n="1192">Nec mulier semper ficto suspirat amore,</l>
<l n="1193">quae conplexa viri corpus cum corpore iungit</l>
<l n="1194">et tenet adsuctis umectans oscula labris;</l>
<l n="1195">nam facit ex animo saepe et communia quaerens</l>
<l n="1196">gaudia sollicitat spatium decurrere amoris.</l>
<l n="1197">nec ratione alia volucres armenta feraeque</l>
<l n="1198">et pecudes et equae maribus subsidere possent,</l>
<l n="1199">si non, ipsa quod illarum subat, ardet abundans</l>
<l n="1200">natura et Venerem salientum laeta retractat.</l>
<l n="1201">nonne vides etiam quos mutua saepe voluptas</l>
<l n="1202">vinxit, ut in vinclis communibus excrucientur,</l>
<l n="1203">in triviis cum saepe canes discedere aventis</l>
<l n="1204">divorsi cupide summis ex viribus tendunt,</l>
<l n="1205"> quom interea validis Veneris compagibus haerent?</l>
<l n="1206">quod facerent numquam, nisi mutua gaudia nossent,</l>
<l n="1207">quae iacere in fraudem possent vinctosque tenere.</l>
<l n="1208">quare etiam atque etiam, ut dico, est communis voluptas.</l>
<milestone unit="card" n="1209"/>
<l n="1209">Et commiscendo quom semine forte virilem</l>
<l n="1210">femina vim vicit subita vi corripuitque,</l>
<l n="1211">tum similes matrum materno semine fiunt,</l>
<l n="1212">ut patribus patrio. sed quos utriusque figurae</l>
<l n="1213">esse vides, iuxtim miscentes vulta parentum,</l>
<l n="1214">corpore de patrio et materno sanguine crescunt,</l>
<l n="1215">semina cum Veneris stimulis excita per artus</l>
<l n="1216">obvia conflixit conspirans mutuus ardor,</l>
<l n="1217">et neque utrum superavit eorum nec superatumst.</l>
<l n="1218">fit quoque ut inter dum similes existere avorum</l>
<l n="1219">possint et referant proavorum saepe figuras,</l>
<l n="1220">propterea quia multa modis primordia multis</l>
<l n="1221">mixta suo celant in corpore saepe parentis,</l>
<l n="1222">quae patribus patres tradunt a stirpe profecta.</l>
<l n="1223">inde Venus varia producit sorte figuras,</l>
<l n="1224">maiorumque refert voltus vocesque comasque;</l>
<l n="1225">quandoquidem nihilo magis haec <del>de</del> semine certo</l>
<l n="1226">fiunt quam facies et corpora membraque nobis.</l>
<l n="1227">et muliebre oritur patrio de semine saeclum</l>
<l n="1228">maternoque mares existunt corpore creti;</l>
<l n="1229">semper enim partus duplici de semine constat,</l>
<l n="1230">atque utri similest magis id quod cumque creatur,</l>
<l n="1231">eius habet plus parte aequa; quod cernere possis,</l>
<l n="1232">sive virum suboles sivest muliebris origo.</l>
<milestone unit="card" n="1233"/>
<l n="1233">Nec divina satum genitalem numina cuiquam</l>
<l n="1234">absterrent, pater a gnatis ne dulcibus umquam</l>
<l n="1235">appelletur et ut sterili Venere exigat aevom;</l>
<l n="1236">quod plerumque putant et multo sanguine maesti</l>
<l n="1237">conspergunt aras adolentque altaria donis,</l>
<l n="1238">ut gravidas reddant uxores semine largo;</l>
<l n="1239">ne quiquam divom numen sortisque fatigant;</l>
<l n="1240">nam steriles nimium crasso sunt semine partim,</l>
<l n="1241">et liquido praeter iustum tenuique vicissim.</l>
<l n="1242">tenve locis quia non potis est adfigere adhaesum,</l>
<l n="1243">liquitur extemplo et revocatum cedit abortu.</l>
<l n="1244">crassius hinc porro quoniam concretius aequo</l>
<l n="1245">mittitur, aut non tam prolixo provolat ictu</l>
<l n="1246">aut penetrare locos aeque nequit aut penetratum</l>
<l n="1247">aegre admiscetur muliebri semine semen.</l>
<l n="1248">nam multum harmoniae Veneris differre videntur.</l>
<l n="1249">atque alias alii complent magis ex aliisque</l>
<l n="1250">succipiunt aliae pondus magis inque gravescunt.</l>
<l n="1251">et multae steriles Hymenaeis ante fuerunt</l>
<l n="1252">pluribus et nactae post sunt tamen unde puellos</l>
<l n="1253">suscipere et partu possent ditescere dulci.</l>
<l n="1254">et quibus ante domi fecundae saepe nequissent</l>
<l n="1255">uxoris parere, inventast illis quoque compar</l>
<l n="1256">natura, ut possent gnatis munire senectam.</l>
<l n="1257">usque adeo magni refert, ut semina possint</l>
<l n="1258">seminibus commisceri genitaliter apta</l>
<l n="1259">crassaque conveniant liquidis et liquida crassis.</l>
<l n="1260"> atque in eo refert quo victu vita colatur;</l>
<l n="1261">namque aliis rebus concrescunt semina membris</l>
<l n="1262">atque aliis extenvantur tabentque vicissim.</l>
<l n="1263">et quibus ipsa modis tractetur blanda voluptas.</l>
<l n="1264">id quoque permagni refert; nam more ferarum</l>
<l n="1265">quadrupedumque magis ritu plerumque putantur</l>
<l n="1266">concipere uxores, quia sic loca sumere possunt</l>
<l n="1267">pectoribus positis sublatis semina lumbis.</l>
<l n="1268">nec molles opus sunt motus uxoribus hilum.</l>
<l n="1269">nam mulier prohibet se concipere atque repugnat,</l>
<l n="1270">clunibus ipsa viri Venerem si laeta retractat</l>
<l n="1271">atque exossato ciet omni pectore fluctus;</l>
<l n="1272">eicit enim sulcum recta regione viaque</l>
<l n="1273">vomeris atque locis avertit seminis ictum.</l>
<l n="1274">idque sua causa consuerunt scorta moveri,</l>
<l n="1275">ne complerentur crebro gravidaeque iacerent,</l>
<l n="1276">et simul ipsa viris Venus ut concinnior esset;</l>
<l n="1277">coniugibus quod nil nostris opus esse videtur.</l>
<milestone unit="card" n="1278"/>
<l n="1278">Nec divinitus inter dum Venerisque sagittis</l>
<l n="1279">deteriore fit ut forma muliercula ametur;</l>
<l n="1280">nam facit ipsa suis inter dum femina factis</l>
<l n="1281">morigerisque modis et munde corpore culto,</l>
<l n="1282">ut facile insuescat secum <del>te</del> degere vitam.</l>
<l n="1283">quod super est, consuetudo concinnat amorem;</l>
<l n="1284">nam leviter quamvis quod crebro tunditur ictu,</l>
<l n="1285">vincitur in longo spatio tamen atque labascit.</l>
<l n="1286">nonne vides etiam guttas in saxa cadentis</l>
<l n="1287">umoris longo in spatio pertundere saxa?</l>
</div>
<div type="textpart" subtype="book" n="5">
<head>Liber Quintus</head>
<milestone unit="card" n="1"/>
<l n="1">Quis potis est dignum pollenti pectore carmen</l>
<l n="2">condere pro rerum maiestate hisque repertis?</l>
<l n="3">quisve valet verbis tantum, qui fingere laudes</l>
<l n="4">pro meritis eius possit, qui talia nobis</l>
<l n="5">pectore parta suo quaesitaque praemia liquit?</l>
<l n="6">nemo, ut opinor, erit mortali corpore cretus.</l>
<l n="7">nam si, ut ipsa petit maiestas cognita rerum,</l>
<l n="8">dicendum est, deus ille fuit, deus, inclyte Memmi,</l>
<l n="9">qui princeps vitae rationem invenit eam quae</l>
<l n="10">nunc appellatur sapientia, quique per artem</l>
<l n="11">fluctibus et tantis vitam tantisque tenebris</l>
<l n="12">in tam tranquillo et tam clara luce locavit.</l>
<l n="13">confer enim divina aliorum antiqua reperta.</l>
<l n="14">namque Ceres fertur fruges Liberque liquoris</l>
<l n="15">vitigeni laticem mortalibus instituisse;</l>
<l n="16">cum tamen his posset sine rebus vita manere,</l>
<l n="17">ut fama est aliquas etiam nunc vivere gentis.</l>
<l n="18">at bene non poterat sine puro pectore vivi;</l>
<l n="19">quo magis hic merito nobis deus esse videtur,</l>
<l n="20">ex quo nunc etiam per magnas didita gentis</l>
<l n="21">dulcia permulcent animos solacia vitae.</l>
<l n="22">Herculis antistare autem si facta putabis,</l>
<l n="23">longius a vera multo ratione ferere.</l>
<l n="24">quid Nemeaeus enim nobis nunc magnus hiatus</l>
<l n="25">ille leonis obesset et horrens Arcadius sus,</l>
<l n="26">tanto opere officerent nobis Stymphala colentes?</l>
<l n="27">denique quid Cretae taurus Lernaeaque pestis</l>
<l n="28">hydra venenatis posset vallata colubris?</l>
<l n="29">quidve tripectora tergemini vis Geryonai</l>
<l n="30">et Diomedis equi spirantes naribus ignem</l>
<l n="31">Thracia Bistoniasque plagas atque Ismara propter</l>
<l n="32">aureaque Hesperidum servans fulgentia mala,</l>
<l n="33">asper, acerba tuens, immani corpore serpens</l>
<l n="34">arboris amplexus stirpes? quid denique obesset</l>
<l n="35">propter Atlanteum litus pelagique severa,</l>
<l n="36">quo neque noster adit quisquam nec barbarus audet?</l>
<l n="37">cetera de genere hoc quae sunt portenta perempta,</l>
<l n="38">si non victa forent, quid tandem viva nocerent?</l>
<l n="39">nil, ut opinor: ita ad satiatem terra ferarum</l>
<l n="40">nunc etiam scatit et trepido terrore repleta est</l>
<l n="41">per nemora ac montes magnos silvasque profundas;</l>
<l n="42">quae loca vitandi plerumque est nostra potestas.</l>
<l n="43">at nisi purgatumst pectus, quae proelia nobis</l>
<l n="44">atque pericula tumst ingratis insinuandum!</l>
<l n="45">quantae tum scindunt hominem cuppedinis acres</l>
<l n="46">sollicitum curae quantique perinde timores!</l>
<l n="47">quidve superbia spurcitia ac petulantia? quantas</l>
<l n="48">efficiunt clades! quid luxus desidiaeque?</l>
<l n="49">haec igitur qui cuncta subegerit ex animoque</l>
<l n="50">expulerit dictis, non armis, nonne decebit</l>
<l n="51">hunc hominem numero divom dignarier esse?</l>
<l n="52">cum bene praesertim multa ac divinitus ipsis</l>
<l n="53">iam mortalibus e divis dare dicta suerit</l>
<l n="54">atque omnem rerum naturam pandere dictis.</l>
<milestone unit="card" n="55"/>
<l n="55">Cuius ego ingressus vestigia dum rationes</l>
<l n="56">persequor ac doceo dictis, quo quaeque creata</l>
<l n="57">foedere sint, in eo quam sit durare necessum</l>
<l n="58">nec validas valeant aevi rescindere leges,</l>
<l n="59">quo genere in primis animi natura reperta est</l>
<l n="60">nativo primum consistere corpore creta,</l>
<l n="61">nec posse incolumem magnum durare per aevum,</l>
<l n="62">sed simulacra solere in somnis fallere mentem,</l>
<l n="63">cernere cum videamur eum quem vita reliquit,</l>
<l n="64">quod super est, nunc huc rationis detulit ordo,</l>
<l n="65">ut mihi mortali consistere corpore mundum</l>
<l n="66">nativomque simul ratio reddunda sit esse;</l>
<l n="67">et quibus ille modis congressus materiai</l>
<l n="68">fundarit terram caelum mare sidera solem</l>
<l n="69">lunaique globum; tum quae tellure animantes</l>
<l n="70">extiterint, et quae nullo sint tempore natae;</l>
<l n="71">quove modo genus humanum variante loquella</l>
<l n="72">coeperit inter se vesci per nomina rerum;</l>
<l n="73">et quibus ille modis divom metus insinuarit</l>
<l n="74">pectora, terrarum qui in orbi sancta tuetur</l>
<l n="75">fana lacus lucos aras simulacraque divom.</l>
<l n="76">praeterea solis cursus lunaeque meatus</l>
<l n="77">expediam qua vi flectat natura gubernans;</l>
<l n="78">ne forte haec inter caelum terramque reamur</l>
<l n="79">libera sponte sua cursus lustrare perennis,</l>
<l n="80">morigera ad fruges augendas atque animantis,</l>
<l n="81">neve aliqua divom volvi ratione putemus.</l>
<l n="82">nam bene qui didicere deos securum agere aevom,</l>
<l n="83">si tamen interea mirantur qua ratione</l>
<l n="84">quaeque geri possint, praesertim rebus in illis</l>
<l n="85">quae supera caput aetheriis cernuntur in oris,</l>
<l n="86">rursus in antiquas referuntur religiones</l>
<l n="87">et dominos acris adsciscunt, omnia posse</l>
<l n="88">quos miseri credunt, ignari quid queat esse,</l>
<l n="89">quid nequeat, finita potestas denique cuique</l>
<l n="90">qua nam sit ratione atque alte terminus haerens.</l>
<milestone unit="card" n="91"/>
<l n="91">Quod super est, ne te in promissis plura moremur,</l>
<l n="92">principio maria ac terras caelumque tuere;</l>
<l n="93">quorum naturam triplicem, tria corpora, Memmi,</l>
<l n="94">tris species tam dissimilis, tria talia texta,</l>
<l n="95">una dies dabit exitio, multosque per annos</l>
<l n="96">sustentata ruet moles et machina mundi.</l>
<l n="97">nec me animi fallit quam res nova miraque menti</l>
<l n="98">accidat exitium caeli terraeque futurum,</l>
<l n="99">et quam difficile id mihi sit pervincere dictis;</l>
<l n="100">ut fit ubi insolitam rem adportes auribus ante</l>
<l n="101">nec tamen hanc possis oculorum subdere visu</l>
<l n="102">nec iacere indu manus, via qua munita fidei</l>
<l n="103">proxima fert humanum in pectus templaque mentis.</l>
<l n="104">sed tamen effabor. dictis dabit ipsa fidem res</l>
<l n="105">forsitan et graviter terrarum motibus ortis</l>
<l n="106">omnia conquassari in parvo tempore cernes.</l>
<l n="107">quod procul a nobis flectat fortuna gubernans,</l>
<l n="108">et ratio potius quam res persuadeat ipsa</l>
<l n="109"> succidere horrisono posse omnia victa fragore.</l>
<milestone unit="card" n="110"/>
<l n="110">Qua prius adgrediar quam de re fundere fata</l>
<l n="111">sanctius et multo certa ratione magis quam</l>
<l n="112">Pythia quae tripode a Phoebi lauroque profatur,</l>
<l n="113">multa tibi expediam doctis solacia dictis;</l>
<l n="114">religione refrenatus ne forte rearis</l>
<l n="115">terras et solem et caelum, mare sidera lunam,</l>
<l n="116">corpore divino debere aeterna manere,</l>
<l n="117">proptereaque putes ritu par esse Gigantum</l>
<l n="118">pendere eos poenas inmani pro scelere omnis,</l>
<l n="119">qui ratione sua disturbent moenia mundi</l>
<l n="120">praeclarumque velint caeli restinguere solem</l>
<l n="121">inmortalia mortali sermone notantes;</l>
<l n="122">quae procul usque adeo divino a numine distent</l>
<l n="123">inque deum numero quae sint indigna videri,</l>
<l n="124">notitiam potius praebere ut posse putentur</l>
<l n="125">quid sit vitali motu sensuque remotum.</l>
<l n="126">quippe etenim non est, cum quovis corpore ut esse</l>
<l n="127">posse animi natura putetur consiliumque.</l>
<l n="128">sicut in aethere non arbor, non aequore salso</l>
<l n="129">nubes esse queunt neque pisces vivere in arvis</l>
<l n="130">nec cruor in lignis neque saxis sucus inesse,</l>
<l n="131">certum ac dispositumst ubi quicquid crescat et insit,</l>
<l n="132">sic animi natura nequit sine corpore oriri</l>
<l n="133">sola neque a nervis et sanguine longius esse.</l>
<l n="134">quod si posset enim, multo prius ipsa animi vis</l>
<l n="135">in capite aut umeris aut imis calcibus esse</l>
<l n="136">posset et innasci quavis in parte soleret,</l>
<l n="137">tandem in eodem homine atque in eodem vase manere.</l>
<l n="138">quod quoniam nostro quoque constat corpore certum</l>
<l n="139">dispositumque videtur ubi esse et crescere possit</l>
<l n="140">seorsum anima atque animus, tanto magis infitiandum</l>
<l n="141">totum posse extra corpus formamque animalem</l>
<l n="142">putribus in glebis terrarum aut solis in igni</l>
<l n="143">aut in aqua durare aut altis aetheris oris.</l>
<l n="144">haud igitur constant divino praedita sensu,</l>
<l n="145">quandoquidem nequeunt vitaliter esse animata.</l>
<milestone unit="card" n="146"/>
<l n="146">Illud item non est ut possis credere, sedes</l>
<l n="147">esse deum sanctas in mundi partibus ullis.</l>
<l n="148">tenvis enim natura deum longeque remota</l>
<l n="149">sensibus ab nostris animi vix mente videtur;</l>
<l n="150">quae quoniam manuum tactum suffugit et ictum,</l>
<l n="151">tactile nil nobis quod sit contingere debet;</l>
<l n="152">tangere enim non quit quod tangi non licet ipsum.</l>
<l n="153">quare etiam sedes quoque nostris sedibus esse</l>
<l n="154">dissimiles debent, tenues de corpore eorum;</l>
<l n="155">quae tibi posterius largo sermone probabo.</l>
<l n="156">Dicere porro hominum causa voluisse parare</l>
<l n="157">praeclaram mundi naturam proptereaque</l>
<l n="158">adlaudabile opus divom laudare decere</l>
<l n="159">aeternumque putare atque inmortale futurum,</l>
<l n="160">nec fas esse, deum quod sit ratione vetusta</l>
<l n="161">gentibus humanis fundatum perpetuo aevo,</l>
<l n="162">sollicitare suis ulla vi ex sedibus umquam</l>
<l n="163">nec verbis vexare et ab imo evertere summa,</l>
<l n="164"> cetera de genere hoc adfingere et addere, Memmi,</l>
<l n="165">desiperest. quid enim inmortalibus atque beatis</l>
<l n="166">gratia nostra queat largirier emolumenti,</l>
<l n="167">ut nostra quicquam causa gerere adgrediantur?</l>
<l n="168">quidve novi potuit tanto post ante quietos</l>
<l n="169">inlicere ut cuperent vitam mutare priorem?</l>
<l n="170">nam gaudere novis rebus debere videtur</l>
<l n="171">cui veteres obsunt; sed cui nihil accidit aegri</l>
<l n="172">tempore in ante acto, cum pulchre degeret aevom,</l>
<l n="173">quid potuit novitatis amorem accendere tali?</l>
<l n="174">quidve mali fuerat nobis non esse creatis?</l>
<l n="175">an, credo, in tenebris vita ac maerore iacebat,</l>
<l n="176">donec diluxit rerum genitalis origo?</l>
<l n="177">natus enim debet qui cumque est velle manere</l>
<l n="178">in vita, donec retinebit blanda voluptas;</l>
<l n="179">qui numquam vero vitae gustavit amorem</l>
<l n="180">nec fuit in numero, quid obest non esse creatum?</l>
<l n="181">exemplum porro gignundis rebus et ipsa</l>
<l n="182">notities hominum divis unde insita primum est,</l>
<l n="183">quid vellent facere ut scirent animoque viderent,</l>
<l n="184">quove modost umquam vis cognita principiorum</l>
<l n="185">quidque inter sese permutato ordine possent.</l>
<l n="186">si non ipsa dedit speciem natura creandi?</l>
<l n="187">namque ita multa modis multis primordia rerum</l>
<l n="188">ex infinito iam tempore percita plagis</l>
<l n="189">ponderibusque suis consuerunt concita ferri</l>
<l n="190">omnimodisque coire atque omnia pertemptare,</l>
<l n="191">quae cumque inter se possint congressa creare,</l>
<l n="192">ut non sit mirum, si in talis disposituras</l>
<l n="193">deciderunt quoque et in talis venere meatus,</l>
<l n="194">qualibus haec rerum geritur nunc summa novando.</l>
<milestone unit="card" n="195"/>
<l n="195">Quod <del>si</del> iam rerum ignorem primordia quae sint,</l>
<l n="196">hoc tamen ex ipsis caeli rationibus ausim</l>
<l n="197">confirmare aliisque ex rebus reddere multis,</l>
<l n="198">nequaquam nobis divinitus esse paratam</l>
<l n="199">naturam rerum: tanta stat praedita culpa.</l>
<l n="200">principio quantum caeli tegit impetus ingens,</l>
<l n="201">inde avidam partem montes silvaeque ferarum</l>
<l n="202">possedere, tenent rupes vastaeque paludes</l>
<l n="203">et mare, quod late terrarum distinet oras.</l>
<l n="204">inde duas porro prope partis fervidus ardor</l>
<l n="205">adsiduusque geli casus mortalibus aufert.</l>
<l n="206">quod super est arvi, tamen id natura sua vi</l>
<l n="207">sentibus obducat, ni vis humana resistat</l>
<l n="208">vitai causa valido consueta bidenti</l>
<l n="209">ingemere et terram pressis proscindere aratris.</l>
<l n="210">si non fecundas vertentes vomere glebas</l>
<l n="211">terraique solum subigentes cimus ad ortus.</l>
<l n="212">sponte sua nequeant liquidas existere in auras.</l>
<l n="213">et tamen inter dum magno quaesita labore</l>
<l n="214">cum iam per terras frondent atque omnia florent,</l>
<l n="215">aut nimiis torret fervoribus aetherius sol</l>
<l n="216">aut subiti peremunt imbris gelidaeque pruinae</l>
<l n="217">flabraque ventorum violento turbine vexant.</l>
<l n="218">praeterea genus horriferum natura ferarum</l>
<l n="219"> humanae genti infestum terraque marique</l>
<l n="220">cur alit atque auget? cur anni tempora morbos</l>
<l n="221">adportant? quare mors inmatura vagatur?</l>
<l n="222">tum porro puer, ut saevis proiectus ab undis</l>
<l n="223">navita, nudus humi iacet infans indigus omni</l>
<l n="224">vitali auxilio, cum primum in luminis oras</l>
<l n="225">nixibus ex alvo matris natura profudit,</l>
<l n="226">vagituque locum lugubri complet, ut aequumst</l>
<l n="227">cui tantum in vita restet transire malorum.</l>
<l n="228">at variae crescunt pecudes armenta feraeque</l>
<l n="229">nec crepitacillis opus est nec cuiquam adhibendast</l>
<l n="230">almae nutricis blanda atque infracta loquella</l>
<l n="231">nec varias quaerunt vestes pro tempore caeli,</l>
<l n="232">denique non armis opus est, non moenibus altis,</l>
<l n="233">qui sua tutentur, quando omnibus omnia large</l>
<l n="234">tellus ipsa parit naturaque daedala rerum.</l>
<milestone unit="card" n="235"/>
<l n="235">Principio quoniam terrai corpus et umor</l>
<l n="236">aurarumque leves animae calidique vapores,</l>
<l n="237">e quibus haec rerum consistere summa videtur,</l>
<l n="238">omnia nativo ac mortali corpore constant,</l>
<l n="239">debet eodem omnis mundi natura putari.</l>
<l n="240">quippe etenim, quorum partis et membra videmus</l>
<l n="241">corpore nativo mortalibus esse figuris,</l>
<l n="242">haec eadem ferme mortalia cernimus esse</l>
<l n="243">et nativa simul. qua propter maxima mundi</l>
<l n="244">cum videam membra ac partis consumpta regigni,</l>
<l n="245">scire licet caeli quoque item terraeque fuisse</l>
<l n="246">principiale aliquod tempus clademque futuram.</l>
<l n="247">Illud in his rebus ne corripuisse rearis</l>
<l n="248">me mihi, quod terram atque ignem mortalia sumpsi</l>
<l n="249">esse neque umorem dubitavi aurasque perire</l>
<l n="250">atque eadem gigni rursusque augescere dixi.</l>
<l n="251">principio pars terrai non nulla, perusta</l>
<l n="252">solibus adsiduis, multa pulsata pedum vi,</l>
<l n="253">pulveris exhalat nebulam nubesque volantis,</l>
<l n="254">quas validi toto dispergunt <choice><reg>aere</reg><orig>aëre</orig></choice> venti.</l>
<l n="255">pars etiam glebarum ad diluviem revocatur</l>
<l n="256">imbribus et ripas radentia flumina rodunt.</l>
<l n="257">praeterea pro parte sua, quod cumque alit auget,</l>
<l n="258">redditur; et quoniam dubio procul esse videtur</l>
<l n="259">omniparens eadem rerum commune sepulcrum.</l>
<l n="260">ergo terra tibi libatur et aucta recrescit.</l>
<milestone unit="card" n="261"/>
<l n="261">Quod super est, umore novo mare flumina fontes</l>
<l n="262">semper abundare et latices manare perennis</l>
<l n="263">nil opus est verbis: magnus decursus aquarum</l>
<l n="264">undique declarat. sed primum quicquid aquai</l>
<l n="265">tollitur in summaque fit ut nihil umor abundet,</l>
<l n="266">partim quod validi verrentes aequora venti</l>
<l n="267">deminuunt radiisque retexens aetherius sol,</l>
<l n="268">partim quod supter per terras diditur omnis;</l>
<l n="269">percolatur enim virus retroque remanat</l>
<l n="270">materies umoris et ad caput amnibus omnis</l>
<l n="271">convenit, inde super terras fluit agmine dulci</l>
<l n="272">qua via secta semel liquido pede detulit undas.</l>
<milestone unit="card" n="273"/>
<l n="273"><choice><reg>Aera</reg><orig>Aëra</orig></choice> nunc igitur dicam, qui corpore toto</l>
<l n="274"> innumerabiliter privas mutatur in horas.</l>
<l n="275">semper enim, quod cumque fluit de rebus, id omne</l>
<l n="276"><choice><reg>aeris</reg><orig>aëris</orig></choice> in magnum fertur mare; qui nisi contra</l>
<l n="277">corpora retribuat rebus recreetque fluentis,</l>
<l n="278">omnia iam resoluta forent et in <choice><reg>aera</reg><orig>aëra</orig></choice> versa.</l>
<l n="279">haut igitur cessat gigni de rebus et in res</l>
<l n="280">reccidere, adsidue quoniam fluere omnia constat.</l>
<milestone unit="card" n="281"/>
<l n="281">Largus item liquidi fons luminis, aetherius sol,</l>
<l n="282">inrigat adsidue caelum candore recenti</l>
<l n="283">suppeditatque novo confestim lumine lumen.</l>
<l n="284">nam primum quicquid fulgoris disperit ei,</l>
<l n="285">quo cumque accidit. id licet hinc cognoscere possis,</l>
<l n="286">quod simul ac primum nubes succedere soli</l>
<l n="287">coepere et radios inter quasi rumpere lucis,</l>
<l n="288">extemplo inferior pars horum disperit omnis</l>
<l n="289">terraque inumbratur qua nimbi cumque feruntur;</l>
<l n="290">ut noscas splendore novo res semper egere</l>
<l n="291">et primum iactum fulgoris quemque perire</l>
<l n="292">nec ratione alia res posse in sole videri,</l>
<l n="293">perpetuo ni suppeditet lucis caput ipsum.</l>
<l n="294">quin etiam nocturna tibi, terrestria quae sunt,</l>
<l n="295">lumina, pendentes lychni claraeque coruscis</l>
<l n="296">fulguribus pingues multa caligine taedae</l>
<l n="297">consimili properant ratione, ardore ministro,</l>
<l n="298">suppeditare novom lumen, tremere ignibus instant,</l>
<l n="299">instant, nec loca lux inter quasi rupta relinquit:</l>
<l n="300">usque adeo properanter ab omnibus ignibus ei</l>
<l n="301">exitium celeri celeratur origine flammae.</l>
<l n="302">sic igitur solem lunam stellasque putandum</l>
<l n="303">ex alio atque alio lucem iactare subortu</l>
<l n="304">et primum quicquid flammarum perdere semper,</l>
<l n="305">inviolabilia haec ne credas forte vigere.</l>
<milestone unit="card" n="306"/>
<l n="306">Denique non lapides quoque vinci cernis ab aevo,</l>
<l n="307">non altas turris ruere et putrescere saxa,</l>
<l n="308">non delubra deum simulacraque fessa fatisci</l>
<l n="309">nec sanctum numen fati protollere finis</l>
<l n="310">posse neque adversus naturae foedera niti?</l>
<l n="311">denique non monimenta virum dilapsa videmus,</l>
<l n="312"><del>quaerere proporro, sibi cumque senescere credas,</del></l>
<l n="313">non ruere avolsos silices a montibus altis</l>
<l n="314">nec validas aevi vires perferre patique</l>
<l n="315">finiti? neque enim caderent avolsa repente,</l>
<l n="316">ex infinito quae tempore pertolerassent</l>
<l n="317">omnia tormenta aetatis, privata fragore.</l>
<milestone unit="card" n="318"/>
<l n="318">Denique iam tuere hoc, circum supraque quod omne</l>
<l n="319">continet amplexu terram: si procreat ex se</l>
<l n="320">omnia, quod quidam memorant, recipitque perempta,</l>
<l n="321">totum nativum mortali corpore constat.</l>
<l n="322">nam quod cumque alias ex se res auget alitque,</l>
<l n="323">deminui debet, recreari, cum recipit res.</l>
<milestone unit="card" n="324"/>
<l n="324">Praeterea si nulla fuit genitalis origo</l>
<l n="325">terrarum et caeli semperque aeterna fuere,</l>
<l n="326">cur supera bellum Thebanum et funera Troiae</l>
<l n="327">non alias alii quoque res cecinere <choice><reg>poetae</reg><orig>poëtae</orig></choice>?</l>
<l n="328">quo tot facta virum totiens cecidere neque usquam</l>
<l n="329"> aeternis famae monimentis insita florent?</l>
<l n="330">verum, ut opinor, habet novitatem summa recensque</l>
<l n="331">naturast mundi neque pridem exordia cepit.</l>
<l n="332">quare etiam quaedam nunc artes expoliuntur,</l>
<l n="333">nunc etiam augescunt; nunc addita navigiis sunt</l>
<l n="334">multa, modo organici melicos peperere sonores,</l>
<l n="335">denique natura haec rerum ratioque repertast</l>
<l n="336">nuper, et hanc primus cum primis ipse repertus</l>
<l n="337">nunc ego sum in patrias qui possim vertere voces.</l>
<l n="338">Quod si forte fuisse ante hac eadem omnia credis,</l>
<l n="339">sed periise hominum torrenti saecla vapore,</l>
<l n="340">aut cecidisse urbis magno vexamine mundi,</l>
<l n="341">aut ex imbribus adsiduis exisse rapaces</l>
<l n="342">per terras amnes atque oppida coperuisse.</l>
<l n="343">tanto quique magis victus fateare necessest</l>
<l n="344">exitium quoque terrarum caelique futurum;</l>
<l n="345">nam cum res tantis morbis tantisque periclis</l>
<l n="346">temptarentur, ibi si tristior incubuisset</l>
<l n="347">causa, darent late cladem magnasque ruinas.</l>
<l n="348">nec ratione alia mortales esse videmur,</l>
<l n="349">inter nos nisi quod morbis aegrescimus isdem</l>
<l n="350">atque illi quos a vita natura removit.</l>
<milestone unit="card" n="351"/>
<l n="351">Praeterea quae cumque manent aeterna necessust</l>
<l n="352">aut, quia sunt solido cum corpore, respuere ictus</l>
<l n="353">nec penetrare pati sibi quicquam quod queat artas</l>
<l n="354">dissociare intus partis, ut materiai</l>
<l n="355">corpora sunt, quorum naturam ostendimus ante,</l>
<l n="356">aut ideo durare aetatem posse per omnem,</l>
<l n="357">plagarum quia sunt expertia, sicut inane est,</l>
<l n="358">quod manet intactum neque ab ictu fungitur hilum,</l>
<l n="359">aut etiam quia nulla loci sit copia circum,</l>
<l n="360">quo quasi res possint discedere dissoluique,</l>
<l n="361">sicut summarum summa est aeterna, neque extra</l>
<l n="362">qui locus est quo dissiliant neque corpora sunt quae</l>
<l n="363">possint incidere et valida dissolvere plaga.</l>
<l n="364">at neque, uti docui, solido cum corpore mundi</l>
<l n="365">naturast, quoniam admixtumst in rebus inane,</l>
<l n="366">nec tamen est ut inane, neque autem corpora desunt,</l>
<l n="367">ex infinito quae possint forte coorta</l>
<l n="368">corruere hanc rerum violento turbine summam</l>
<l n="369">aut aliam quamvis cladem inportare pericli,</l>
<l n="370">nec porro natura loci spatiumque profundi</l>
<l n="371">deficit, exspargi quo possint moenia mundi,</l>
<l n="372">aut alia quavis possunt vi pulsa perire.</l>
<l n="373">haut igitur leti praeclusa est ianua caelo</l>
<l n="374">nec soli terraeque neque altis aequoris undis,</l>
<l n="375">sed patet immani et vasto respectat hiatu.</l>
<l n="376">quare etiam nativa necessumst confiteare</l>
<l n="377">haec eadem; neque enim, mortali corpore quae sunt,</l>
<l n="378">ex infinito iam tempore adhuc potuissent</l>
<l n="379">inmensi validas aevi contemnere vires.</l>
<milestone unit="card" n="380"/>
<l n="380">Denique tantopere inter se cum maxima mundi</l>
<l n="381">pugnent membra, pio nequaquam concita bello,</l>
<l n="382">nonne vides aliquam longi certaminis ollis</l>
<l n="383">posse dari finem, vel cum sol et vapor omnis</l>
<l n="384"> omnibus epotis umoribus exsuperarint?</l>
<l n="385">quod facere intendunt, neque adhuc conata patrantur;</l>
<l n="386">tantum suppeditant amnes ultraque minantur</l>
<l n="387">omnia diluviare ex alto gurgite ponti:</l>
<l n="388">ne quiquam, quoniam verrentes aequora venti</l>
<l n="389">deminuunt radiisque retexens aetherius sol,</l>
<l n="390">et siccare prius confidunt omnia posse</l>
<l n="391">quam liquor incepti possit contingere finem.</l>
<l n="392">tantum spirantes aequo certamine bellum</l>
<l n="393">magnis <del>inter se</del> de rebus cernere certant,</l>
<l n="394">cum semel interea fuerit superantior ignis</l>
<l n="395">et semel, ut fama est, umor regnarit in arvis.</l>
<l n="396">ignis enim superavit et ambiens multa perussit,</l>
<l n="397">avia cum Phaethonta rapax vis solis equorum</l>
<l n="398">aethere raptavit toto terrasque per omnis.</l>
<l n="399">at pater omnipotens ira tum percitus acri</l>
<l n="400">magnanimum Phaethonta repenti fulminis ictu</l>
<l n="401">deturbavit equis in terram, Solque cadenti</l>
<l n="402">obvius aeternam succepit lampada mundi</l>
<l n="403">disiectosque redegit equos iunxitque trementis,</l>
<l n="404">inde suum per iter recreavit cuncta gubernans,</l>
<l n="405">scilicet ut veteres Graium cecinere <choice><reg>poetae</reg><orig>poëtae</orig></choice>.</l>
<l n="406">quod procul a vera nimis est ratione repulsum.</l>
<l n="407">ignis enim superare potest ubi materiai</l>
<l n="408">ex infinito sunt corpora plura coorta;</l>
<l n="409">inde cadunt vires aliqua ratione revictae,</l>
<l n="410">aut pereunt res exustae torrentibus auris.</l>
<l n="411">umor item quondam coepit superare coortus,</l>
<l n="412">ut fama est, hominum vitas quando obruit undis;</l>
<l n="413">inde ubi vis aliqua ratione aversa recessit,</l>
<l n="414">ex infinito fuerat quae cumque coorta,</l>
<l n="415">constiterunt imbres et flumina vim minuerunt.</l>
<milestone unit="card" n="416"/>
<l n="416">Sed quibus ille modis coniectus materiai</l>
<l n="417">fundarit terram et caelum pontique profunda,</l>
<l n="418">solis lunai cursus, ex ordine ponam.</l>
<l n="419">nam certe neque consilio primordia rerum</l>
<l n="420">ordine se suo quaeque sagaci mente locarunt</l>
<l n="421">nec quos quaeque darent motus pepigere profecto;</l>
<l n="422">sed quia multa modis multis primordia rerum</l>
<l n="423">ex infinito iam tempore percita plagis</l>
<l n="424">ponderibusque suis consuerunt concita ferri</l>
<l n="425">omnimodisque coire atque omnia pertemptare,</l>
<l n="426">quae cumque inter se possent congressa creare,</l>
<l n="427">propterea fit uti magnum volgata per aevom</l>
<l n="428">omnigenus coetus et motus experiundo</l>
<l n="429">tandem conveniant ea quae coniecta repente</l>
<l n="430">magnarum rerum fiunt exordia saepe,</l>
<l n="431">terrai maris et caeli generisque animantum.</l>
<milestone unit="card" n="432"/>
<l n="432">Hic neque tum solis rota cerni lumine largo</l>
<l n="433">altivolans poterat nec magni sidera mundi</l>
<l n="434">nec mare nec caelum nec denique terra neque <choice><reg>aer</reg><orig>aër</orig></choice></l>
<l n="435">nec similis nostris rebus res ulla videri,</l>
<l n="436">sed nova tempestas quaedam molesque coorta.</l>
<l n="437">diffugere inde loci partes coepere paresque</l>
<l n="438">cum paribus iungi res et discludere mundum</l>
<l n="439"> membraque dividere et magnas disponere partes</l>
<l n="440">omnigenis e principiis, discordia quorum</l>
<l n="441">intervalla vias conexus pondera plagas</l>
<l n="442">concursus motus turbabat proelia miscens</l>
<l n="443">propter dissimilis formas variasque figuras,</l>
<l n="444">quod non omnia sic poterant coniuncta manere</l>
<l n="445">nec motus inter sese dare convenientis,</l>
<l n="446">hoc est, a terris altum secernere caelum,</l>
<l n="447">et sorsum mare, uti secreto umore pateret,</l>
<l n="448">seorsus item puri secretique aetheris ignes.</l>
<milestone unit="card" n="449"/>
<l n="449">Quippe etenim primum terrai corpora quaeque,</l>
<l n="450">propterea quod erant gravia et perplexa, coibant</l>
<l n="451">in medio atque imas capiebant omnia sedes;</l>
<l n="452">quae quanto magis inter se perplexa coibant,</l>
<l n="453">tam magis expressere ea quae mare sidera solem</l>
<l n="454">lunamque efficerent et magni moenia mundi;</l>
<l n="455">omnia enim magis haec e levibus atque rutundis</l>
<l n="456">seminibus multoque minoribus sunt elementis</l>
<l n="457">quam tellus. ideo per rara foramina terrae</l>
<l n="458">partibus erumpens primus se sustulit aether</l>
<l n="459">ignifer et multos secum levis abstulit ignis,</l>
<l n="460">non alia longe ratione ac saepe videmus,</l>
<l n="461">aurea cum primum gemmantis rore per herbas</l>
<l n="462">matutina rubent radiati lumina solis</l>
<l n="463">exhalantque lacus nebulam fluviique perennes</l>
<l n="464">ipsaque ut inter dum tellus fumare videtur;</l>
<l n="465">omnia quae sursum cum conciliantur, in alto</l>
<l n="466">corpore concreto subtexunt nubila caelum.</l>
<l n="467">sic igitur tum se levis ac diffusilis aether</l>
<l n="468">corpore concreto circum datus undique saepsit</l>
<l n="469">et late diffusus in omnis undique partis</l>
<l n="470">omnia sic avido complexu cetera saepsit.</l>
<l n="471">hunc exordia sunt solis lunaeque secuta,</l>
<l n="472">interutrasque globi quorum vertuntur in auris;</l>
<l n="473">quae neque terra sibi adscivit nec maximus aether,</l>
<l n="474">quod neque tam fuerunt gravia ut depressa sederent,</l>
<l n="475">nec levia ut possent per summas labier oras,</l>
<l n="476">et tamen interutrasque ita sunt, ut corpora viva</l>
<l n="477">versent et partes ut mundi totius extent;</l>
<l n="478">quod genus in nobis quaedam licet in statione</l>
<l n="479">membra manere, tamen cum sint ea quae moveantur.</l>
<l n="480">his igitur rebus retractis terra repente,</l>
<l n="481">maxuma qua nunc se ponti plaga caerula tendit,</l>
<l n="482">succidit et salso suffudit gurgite fossas.</l>
<l n="483">inque dies quanto circum magis aetheris aestus</l>
<l n="484">et radii solis cogebant undique terram</l>
<l n="485">verberibus crebris extrema ad limina fartam</l>
<l n="486">in medio ut propulsa suo condensa coiret,</l>
<l n="487">tam magis expressus salsus de corpore sudor</l>
<l n="488">augebat mare manando camposque natantis,</l>
<l n="489">et tanto magis illa foras elapsa volabant</l>
<l n="490">corpora multa vaporis et <choice><reg>aeris</reg><orig>aëris</orig></choice> altaque caeli</l>
<l n="491">densabant procul a terris fulgentia templa.</l>
<l n="492">sidebant campi, crescebant montibus altis</l>
<l n="493">ascensus; neque enim poterant subsidere saxa</l>
<l n="494"> nec pariter tantundem omnes succumbere partis.</l>
<milestone unit="card" n="495"/>
<l n="495">Sic igitur terrae concreto corpore pondus</l>
<l n="496">constitit atque omnis mundi quasi limus in imum</l>
<l n="497">confluxit gravis et subsedit funditus ut faex;</l>
<l n="498">inde mare, inde <choice><reg>aer</reg><orig>aër</orig></choice>, inde aether ignifer ipse</l>
<l n="499">corporibus liquidis sunt omnia pura relicta</l>
<l n="500">et leviora aliis alia, et liquidissimus aether</l>
<l n="501">atque levissimus <choice><reg>aerias</reg><orig>aërias</orig></choice> super influit auras</l>
<l n="502">nec liquidum corpus turbantibus <choice><reg>aeris</reg><orig>aëris</orig></choice> auris</l>
<l n="503">commiscet; sinit haec violentis omnia verti</l>
<l n="504">turbinibus, sinit incertis turbare procellis,</l>
<l n="505">ipse suos ignis certo fert impete labens.</l>
<l n="506">nam modice fluere atque uno posse aethera nisu</l>
<l n="507">significat Pontos, mare certo quod fluit aestu</l>
<l n="508">unum labendi conservans usque tenorem.</l>
<milestone unit="card" n="509"/>
<l n="509">Motibus astrorum nunc quae sit causa canamus.</l>
<l n="510">principio magnus caeli si vortitur orbis,</l>
<l n="511">ex utraque polum parti premere <choice><reg>aera</reg><orig>aëra</orig></choice> nobis</l>
<l n="512">dicendum est extraque tenere et claudere utrimque;</l>
<l n="513">inde alium supra fluere atque intendere eodem</l>
<l n="514">quo volvenda micant aeterni sidera mundi;</l>
<l n="515">aut alium supter, contra qui subvehat orbem,</l>
<l n="516">ut fluvios versare rotas atque austra videmus.</l>
<l n="517">est etiam quoque uti possit caelum omne manere</l>
<l n="518">in statione, tamen cum lucida signa ferantur,</l>
<l n="519">sive quod inclusi rapidi sunt aetheris aestus</l>
<l n="520">quaerentesque viam circum versantur et ignes</l>
<l n="521">passim per caeli volvunt summania templa,</l>
<l n="522">sive aliunde fluens alicunde extrinsecus <choice><reg>aer</reg><orig>aër</orig></choice></l>
<l n="523">versat agens ignis, sive ipsi serpere possunt,</l>
<l n="524">quo cuiusque cibus vocat atque invitat euntis,</l>
<l n="525">flammea per caelum pascentis corpora passim.</l>
<l n="526">nam quid in hoc mundo sit eorum ponere certum</l>
<l n="527">difficilest; sed quid possit fiatque per omne</l>
<l n="528">in variis mundis varia ratione creatis,</l>
<l n="529">id doceo plurisque sequor disponere causas,</l>
<l n="530">motibus astrorum quae possint esse per omne;</l>
<l n="531">e quibus una tamen sit et haec quoque causa necessest,</l>
<l n="532">quae vegeat motum signis; sed quae sit earum</l>
<l n="533">praecipere haud quaquamst pedetemptim progredientis.</l>
<milestone unit="card" n="534"/>
<l n="534">Terraque ut in media mundi regione quiescat,</l>
<l n="535">evanescere paulatim et decrescere pondus</l>
<l n="536">convenit atque aliam naturam supter habere</l>
<l n="537">ex ineunte aevo coniunctam atque uniter aptam</l>
<l n="538">partibus <choice><reg>aeriis</reg><orig>aëriis</orig></choice> mundi, quibus insita vivit.</l>
<l n="539">propterea non est oneri neque deprimit auras,</l>
<l n="540">ut sua cuique homini nullo sunt pondere membra</l>
<l n="541">nec caput est oneri collo nec denique totum</l>
<l n="542">corporis in pedibus pondus sentimus inesse;</l>
<l n="543">at quae cumque foris veniunt inpostaque nobis</l>
<l n="544">pondera sunt laedunt, permulto saepe minora.</l>
<l n="545">usque adeo magni refert quid quaeque queat res.</l>
<l n="546">sic igitur tellus non est aliena repente</l>
<l n="547">allata atque auris aliunde obiecta alienis,</l>
<l n="548">sed pariter prima concepta ab origine mundi</l>
<l n="549"> certaque pars eius, quasi nobis membra videntur.</l>
<l n="550">Praeterea grandi tonitru concussa repente</l>
<l n="551">terra supra quae se sunt concutit omnia motu;</l>
<l n="552">quod facere haut ulla posset ratione, nisi esset</l>
<l n="553">partibus <choice><reg>aeriis</reg><orig>aëriis</orig></choice> mundi caeloque revincta;</l>
<l n="554">nam communibus inter se radicibus haerent</l>
<l n="555">ex ineunte aevo coniuncta atque uniter aucta.</l>
<l n="556">Nonne vides etiam quam magno pondere nobis</l>
<l n="557">sustineat corpus tenuissima vis animai,</l>
<l n="558">propterea quia tam coniuncta atque uniter apta est?</l>
<l n="559">Denique iam saltu pernici tollere corpus</l>
<l n="560">quid potis est nisi vis animae, quae membra gubernat?</l>
<l n="561">iamne vides quantum tenuis natura valere</l>
<l n="562">possit, ubi est coniuncta gravi cum corpore, ut <choice><reg>aer</reg><orig>aër</orig></choice></l>
<l n="563">coniunctus terris et nobis est animi vis?</l>
<milestone unit="card" n="564"/>
<l n="564">Nec nimio solis maior rota nec minor ardor</l>
<l n="565">esse potest, nostris quam sensibus esse videtur.</l>
<l n="566">nam quibus e spatiis cumque ignes lumina possunt</l>
<l n="567">adiicere et calidum membris adflare vaporem,</l>
<l n="568">nil magnis intervallis de corpore libant</l>
<l n="569">flammarum, nihil ad speciem est contractior ignis.</l>
<l n="570">proinde, calor quoniam solis lumenque profusum</l>
<l n="571">perveniunt nostros ad sensus et loca fulgent,</l>
<l n="572">forma quoque hinc solis debet filumque videri,</l>
<l n="573">nil adeo ut possis plus aut minus addere vere.</l>
<l n="574"><del>perveniunt nostros ad sensus et loca fulgent</del></l>
<l n="575">lunaque sive notho fertur loca lumine lustrans,</l>
<l n="576">sive suam proprio iactat de corpore lucem,</l>
<l n="577">quidquid id est, nihilo fertur maiore figura</l>
<l n="578">quam, nostris oculis qua cernimus, esse videtur.</l>
<l n="579">nam prius omnia, quae longe semota tuemur</l>
<l n="580"><choice><reg>aera</reg><orig>aëra</orig></choice> per multum, specie confusa videntur</l>
<l n="581">quam minui filum. quapropter luna necesse est,</l>
<l n="582">quandoquidem claram speciem certamque figuram</l>
<l n="583">praebet, ut est oris extremis cumque notata,</l>
<l n="584">quanta quoquest, tanta hinc nobis videatur in alto.</l>
<l n="585">postremo quos cumque vides hinc aetheris ignes,</l>
<l n="586">scire licet perquam pauxillo posse minores</l>
<l n="587">esse vel exigua maioris parte brevique.</l>
<l n="588">quandoquidem quos cumque in terris cernimus <del>ignes</del>,</l>
<l n="589">dum tremor <del>et</del> clarus dum cernitur ardor eorum,</l>
<l n="590">perparvom quiddam inter dum mutare videntur</l>
<l n="591">alteram utram in partem filum, quo longius absunt.</l>
<milestone unit="card" n="592"/>
<l n="592">Illud item non est mirandum, qua ratione</l>
<l n="593">tantulus ille queat tantum sol mittere lumen,</l>
<l n="594">quod maria ac terras omnis caelumque rigando</l>
<l n="595">compleat et calido perfundat cuncta vapore.</l>
<l n="596"><del>quanta quoquest tanta hinc nobis videatur in alto</del></l>
<l n="597">nam licet hinc mundi patefactum totius unum</l>
<l n="598">largifluum fontem scatere atque erumpere lumen,</l>
<l n="599">ex omni mundo quia sic elementa vaporis</l>
<l n="600">undique conveniunt et sic coniectus eorum</l>
<l n="601">confluit, ex uno capite hic ut profluat ardor.</l>
<l n="602">nonne vides etiam quam late parvus aquai</l>
<l n="603">prata riget fons inter dum campisque redundet?</l>
<l n="604"> est etiam quoque uti non magno solis ab igni</l>
<l n="605"><choice><reg>aera</reg><orig>aëra</orig></choice> percipiat calidis fervoribus ardor,</l>
<l n="606">opportunus ita est si forte et idoneus <choice><reg>aer</reg><orig>aër</orig></choice>,</l>
<l n="607">ut queat accendi parvis ardoribus ictus;</l>
<l n="608">quod genus inter dum segetes stipulamque videmus</l>
<l n="609">accidere ex una scintilla incendia passim.</l>
<l n="610">forsitan et rosea sol alte lampade lucens</l>
<l n="611">possideat multum caecis fervoribus ignem</l>
<l n="612">circum se, nullo qui sit fulgore notatus,</l>
<l n="613">aestifer ut tantum radiorum exaugeat ictum.</l>
<milestone unit="card" n="614"/>
<l n="614">Nec ratio solis simplex <del>et</del> recta patescit,</l>
<l n="615">quo pacto aestivis e partibus aegocerotis</l>
<l n="616">brumalis adeat flexus atque inde revertens</l>
<l n="617">canceris ut vertat metas ad solstitialis,</l>
<l n="618">lunaque mensibus id spatium videatur obire,</l>
<l n="619">annua sol in quo consumit tempora cursu.</l>
<l n="620">non, inquam, simplex his rebus reddita causast.</l>
<l n="621">nam fieri vel cum primis id posse videtur,</l>
<l n="622">Democriti quod sancta viri sententia ponit,</l>
<l n="623">quanto quaeque magis sint terram sidera propter,</l>
<l n="624">tanto posse minus cum caeli turbine ferri;</l>
<l n="625">evanescere enim rapidas illius et acris</l>
<l n="626">imminui supter viris, ideoque relinqui</l>
<l n="627">paulatim solem cum posterioribus signis,</l>
<l n="628">inferior multo quod sit quam fervida signa.</l>
<l n="629">et magis hoc lunam: quanto demissior eius</l>
<l n="630">cursus abest procul a caelo terrisque propinquat,</l>
<l n="631">tanto posse minus cum signis tendere cursum.</l>
<l n="632">flaccidiore etiam quanto iam turbine fertur</l>
<l n="633">inferior quam sol, tanto magis omnia signa</l>
<l n="634">hanc adipiscuntur circum praeterque feruntur.</l>
<l n="635">propterea fit ut haec ad signum quodque reverti</l>
<l n="636">mobilius videatur, ad hanc quia signa revisunt.</l>
<l n="637">fit quoque ut e mundi transversis partibus <choice><reg>aer</reg><orig>aër</orig></choice></l>
<l n="638">alternis certo fluere alter tempore possit,</l>
<l n="639">qui queat aestivis solem detrudere signis</l>
<l n="640">brumalis usque ad flexus gelidumque rigorem,</l>
<l n="641">et qui reiciat gelidis a frigoris umbris</l>
<l n="642">aestiferas usque in partis et fervida signa.</l>
<l n="643">et ratione pari lunam stellasque putandumst,</l>
<l n="644">quae volvunt magnos in magnis orbibus annos,</l>
<l n="645"><choice><reg>aeribus</reg><orig>aëribus</orig></choice> posse alternis e partibus ire.</l>
<l n="646">nonne vides etiam diversis nubila ventis</l>
<l n="647">diversas ire in partis inferna supernis?</l>
<l n="648">qui minus illa queant per magnos aetheris orbis</l>
<l n="649">aestibus inter se diversis sidera ferri?</l>
<milestone unit="card" n="650"/>
<l n="650">At nox obruit ingenti caligine terras,</l>
<l n="651">aut ubi de longo cursu sol ultima caeli</l>
<l n="652">impulit atque suos efflavit languidus ignis</l>
<l n="653">concussos itere et labefactos <choice><reg>aere</reg><orig>aëre</orig></choice> multo,</l>
<l n="654">aut quia sub terras cursum convortere cogit</l>
<l n="655">vis eadem, supra quae terras pertulit orbem.</l>
<l n="656">Tempore item certo roseam Matuta per oras</l>
<l n="657">aetheris auroram differt et lumina pandit,</l>
<l n="658">aut quia sol idem, sub terras ille revertens,</l>
<l n="659"> anticipat caelum radiis accendere temptans,</l>
<l n="660">aut quia conveniunt ignes et semina multa</l>
<l n="661">confluere ardoris consuerunt tempore certo,</l>
<l n="662">quae faciunt solis nova semper lumina gigni;</l>
<l n="663">quod genus Idaeis fama est e montibus altis</l>
<l n="664">dispersos ignis orienti lumine cerni,</l>
<l n="665">inde coire globum quasi in unum et conficere orbem.</l>
<l n="666">nec tamen illud in his rebus mirabile debet</l>
<l n="667">esse, quod haec ignis tam certo tempore possint</l>
<l n="668">semina confluere et solis reparare nitorem.</l>
<l n="669">multa videmus enim, certo quae tempore fiunt</l>
<l n="670">omnibus in rebus. florescunt tempore certo</l>
<l n="671">arbusta et certo dimittunt tempore florem.</l>
<l n="672">nec minus in certo dentes cadere imperat aetas</l>
<l n="673">tempore et inpubem molli pubescere veste</l>
<l n="674">et pariter mollem malis demittere barbam.</l>
<l n="675">fulmina postremo nix imbres nubila venti</l>
<l n="676">non nimis incertis fiunt in partibus anni.</l>
<l n="677">namque ubi sic fuerunt causarum exordia prima</l>
<l n="678">atque ita res mundi cecidere ab origine prima,</l>
<l n="679">conseque quoque iam redeunt ex ordine certo.</l>
<milestone unit="card" n="680"/>
<l n="680">Crescere itemque dies licet et tabescere noctes,</l>
<l n="681">et minui luces, cum sumant augmina noctis,</l>
<l n="682">aut quia sol idem sub terras atque superne</l>
<l n="683">imparibus currens amfractibus aetheris oras</l>
<l n="684">partit et in partis non aequas dividit orbem,</l>
<l n="685">et quod ab alterutra detraxit parte, reponit</l>
<l n="686">eius in adversa tanto plus parte relatus,</l>
<l n="687">donec ad id signum caeli pervenit, ubi anni</l>
<l n="688">nodus nocturnas exaequat lucibus umbras;</l>
<l n="689">nam medio cursu flatus aquilonis et austri</l>
<l n="690">distinet aequato caelum discrimine metas</l>
<l n="691">propter signiferi posituram totius orbis,</l>
<l n="692">annua sol in quo concludit tempora serpens,</l>
<l n="693">obliquo terras et caelum lumine lustrans,</l>
<l n="694">ut ratio declarat eorum qui loca caeli</l>
<l n="695">omnia dispositis signis ornata notarunt.</l>
<l n="696">aut quia crassior est certis in partibus <choice><reg>aer</reg><orig>aër</orig></choice>,</l>
<l n="697">sub terris ideo tremulum iubar haesitat ignis</l>
<l n="698">nec penetrare potest facile atque emergere ad ortus;</l>
<l n="699">propterea noctes hiberno tempore longae</l>
<l n="700">cessant, dum veniat radiatum insigne diei.</l>
<l n="701">aut etiam, quia sic alternis partibus anni</l>
<l n="702">tardius et citius consuerunt confluere ignes,</l>
<l n="703">qui faciunt solem certa de surgere parte,</l>
<l n="704">propterea fit uti videantur dicere verum.</l>
<milestone unit="card" n="705"/>
<l n="705">Luna potest solis radiis percussa nitere</l>
<l n="706">inque dies magis <del>id</del> lumen convertere nobis</l>
<l n="707">ad speciem, quantum solis secedit ab orbi,</l>
<l n="708">donique eum contra pleno bene lumine fulsit</l>
<l n="709">atque oriens obitus eius super edita vidit;</l>
<l n="710">inde minutatim retro quasi condere lumen</l>
<l n="711">debet item, quanto propius iam solis ad ignem</l>
<l n="712">labitur ex alia signorum parte per orbem;</l>
<l n="713">ut faciunt, lunam qui fingunt esse pilai</l>
<l n="714"> consimilem cursusque viam sub sole tenere.</l>
<l n="715">est etiam quare proprio cum lumine possit</l>
<l n="716">volvier et varias splendoris reddere formas;</l>
<l n="717">corpus enim licet esse aliud, quod fertur et una</l>
<l n="718">labitur omnimodis occursans officiensque,</l>
<l n="719">nec potis est cerni, quia cassum lumine fertur.</l>
<l n="720">versarique potest, globus ut, si forte, pilai</l>
<l n="721">dimidia ex parti candenti lumine tinctus,</l>
<l n="722">versandoque globum variantis edere formas,</l>
<l n="723">donique eam partem, quae cumque est ignibus aucta,</l>
<l n="724">ad speciem vertit nobis oculosque patentis;</l>
<l n="725">inde minutatim retro contorquet et aufert</l>
<l n="726">luciferam partem glomeraminis atque pilai;</l>
<l n="727">ut Babylonica Chaldaeum doctrina refutans</l>
<l n="728">astrologorum artem contra convincere tendit,</l>
<l n="729">proinde quasi id fieri nequeat quod pugnat uterque</l>
<l n="730">aut minus hoc illo sit cur amplectier ausis.</l>
<l n="731">denique cur nequeat semper nova luna creari</l>
<l n="732">ordine formarum certo certisque figuris</l>
<l n="733">inque dies privos aborisci quaeque creata</l>
<l n="734">atque alia illius reparari in parte locoque,</l>
<l n="735">difficilest ratione docere et vincere verbis,</l>
<l n="736">ordine cum <del>videas</del> tam certo multa creari.</l>
<l n="737">it Ver et Venus et Veneris praenuntius ante</l>
<l n="738">pennatus graditur, Zephyri vestigia propter</l>
<l n="739">Flora quibus mater praespargens ante viai</l>
<l n="740">cuncta coloribus egregiis et odoribus opplet.</l>
<l n="741">inde loci sequitur Calor aridus et comes una</l>
<l n="742">pulverulenta Ceres <del>et</del> etesia flabra aquilonum.</l>
<l n="743">inde Autumnus adit, graditur simul Euhius Euan.</l>
<l n="744">inde aliae tempestates ventique secuntur,</l>
<l n="745">altitonans Volturnus et Auster fulmine pollens.</l>
<l n="746">tandem Bruma nives adfert pigrumque rigorem</l>
<l n="747">reddit. Hiemps sequitur crepitans hanc dentibus algu.</l>
<l n="748">quo minus est mirum, si certo tempore luna</l>
<l n="749">gignitur et certo deletur tempore rusus,</l>
<l n="750">cum fieri possint tam certo tempore multa.</l>
<milestone unit="card" n="751"/>
<l n="751">Solis item quoque defectus lunaeque latebras</l>
<l n="752">pluribus e causis fieri tibi posse putandumst.</l>
<l n="753">nam cur luna queat terram secludere solis</l>
<l n="754">lumine et a terris altum caput obstruere ei,</l>
<l n="755">obiciens caecum radiis ardentibus orbem,</l>
<l n="756">tempore eodem aliut facere id non posse putetur</l>
<l n="757">corpus, quod cassum labatur lumine semper?</l>
<l n="758">solque suos etiam dimittere languidus ignis</l>
<l n="759">tempore cur certo nequeat recreareque lumen,</l>
<l n="760">cum loca praeteriit flammis infesta per auras,</l>
<l n="761">quae faciunt ignis interstingui atque perire?</l>
<l n="762">et cur terra queat lunam spoliare vicissim</l>
<l n="763">lumine et oppressum solem super ipsa tenere,</l>
<l n="764">menstrua dum rigidas coni perlabitur umbras,</l>
<l n="765">tempore eodem aliud nequeat succurrere lunae</l>
<l n="766">corpus vel supra solis perlabier orbem,</l>
<l n="767">quod radios inter rumpat lumenque profusum?</l>
<l n="768">et tamen ipsa suo si fulget luna nitore,</l>
<l n="769"> cur nequeat certa mundi languescere parte,</l>
<l n="770">dum loca luminibus propriis inimica per exit?</l>
<l n="771"><del>menstrua dum rigidas coni perlabitur umbras</del>.</l>
<milestone unit="card" n="772"/>
<l n="772">Quod superest, quoniam magni per caerula mundi</l>
<l n="773">qua fieri quicquid posset ratione resolvi,</l>
<l n="774">solis uti varios cursus lunaeque meatus</l>
<l n="775">noscere possemus quae vis et causa cieret,</l>
<l n="776">quove modo <del>possent</del> offecto lumine obire</l>
<l n="777">et neque opinantis tenebris obducere terras,</l>
<l n="778">cum quasi conivent et aperto lumine rursum</l>
<l n="779">omnia convisunt clara loca candida luce,</l>
<l n="780">nunc redeo ad mundi novitatem et mollia terrae</l>
<l n="781">arva, novo fetu quid primum in luminis oras</l>
<l n="782">tollere et incertis crerint committere ventis.</l>
<l n="783">Principio genus herbarum viridemque nitorem</l>
<l n="784">terra dedit circum collis camposque per omnis,</l>
<l n="785">florida fulserunt viridanti prata colore,</l>
<l n="786">arboribusque datumst variis exinde per auras</l>
<l n="787">crescendi magnum inmissis certamen habenis.</l>
<l n="788">ut pluma atque pili primum saetaeque creantur</l>
<l n="789">quadripedum membris et corpore pennipotentum,</l>
<l n="790">sic nova tum tellus herbas virgultaque primum</l>
<l n="791">sustulit, inde loci mortalia saecla creavit</l>
<l n="792">multa modis multis varia ratione coorta.</l>
<l n="793">nam neque de caelo cecidisse animalia possunt,</l>
<l n="794">nec terrestria de salsis exisse lacunis.</l>
<l n="795">linquitur ut merito maternum nomen adepta</l>
<l n="796">terra sit, e terra quoniam sunt cuncta creata.</l>
<l n="797">multaque nunc etiam existunt animalia terris</l>
<l n="798">imbribus et calido solis concreta vapore;</l>
<l n="799">quo minus est mirum, si tum sunt plura coorta</l>
<l n="800">et maiora, nova tellure atque aethere adulta.</l>
<l n="801">principio genus alituum variaeque volucres</l>
<l n="802">ova relinquebant exclusae tempore verno,</l>
<l n="803">folliculos ut nunc teretis aestate cicadae</l>
<l n="804">lincunt sponte sua victum vitamque petentes.</l>
<l n="805">tum tibi terra dedit primum mortalia saecla.</l>
<l n="806">multus enim calor atque umor superabat in arvis.</l>
<l n="807">hoc ubi quaeque loci regio opportuna dabatur,</l>
<l n="808">crescebant uteri terram radicibus apti;</l>
<l n="809">quos ubi tempore maturo pate fecerat aetas</l>
<l n="810">infantum, fugiens umorem aurasque petessens,</l>
<l n="811">convertebat ibi natura foramina terrae</l>
<l n="812">et sucum venis cogebat fundere apertis</l>
<l n="813">consimilem lactis, sicut nunc femina quaeque</l>
<l n="814">cum peperit, dulci repletur lacte, quod omnis</l>
<l n="815">impetus in mammas convertitur ille alimenti.</l>
<l n="816">terra cibum pueris, vestem vapor, herba cubile</l>
<l n="817">praebebat multa et molli lanugine abundans.</l>
<l n="818">at novitas mundi nec frigora dura ciebat</l>
<l n="819">nec nimios aestus nec magnis viribus auras.</l>
<l n="820">omnia enim pariter crescunt et robora sumunt.</l>
<milestone unit="card" n="821"/>
<l n="821">Quare etiam atque etiam maternum nomen adepta</l>
<l n="822">terra tenet merito, quoniam genus ipsa creavit</l>
<l n="823">humanum atque animal prope certo tempore fudit</l>
<l n="824"> omne quod in magnis bacchatur montibus passim,</l>
<l n="825"><choice><reg>aeriasque</reg><orig>aëriasque</orig></choice> simul volucres variantibus formis.</l>
<l n="826">sed quia finem aliquam pariendi debet habere,</l>
<l n="827">destitit, ut mulier spatio defessa vetusto.</l>
<l n="828">mutat enim mundi naturam totius aetas</l>
<l n="829">ex alioque alius status excipere omnia debet</l>
<l n="830">nec manet ulla sui similis res: omnia migrant,</l>
<l n="831">omnia commutat natura et vertere cogit.</l>
<l n="832">namque aliud putrescit et aevo debile languet,</l>
<l n="833">porro aliud <del>suc</del>crescit et <del>e</del> contemptibus exit.</l>
<l n="834">sic igitur mundi naturam totius aetas</l>
<l n="835">mutat, et ex alio terram status excipit alter,</l>
<l n="836">quod potuit nequeat, possit quod non tulit ante.</l>
<l n="837">Multaque tum tellus etiam portenta creare</l>
<l n="838">conatast mira facie membrisque coorta,</l>
<l n="839">androgynem, interutras necutrumque utrimque remotum,</l>
<l n="840">orba pedum partim, manuum viduata vicissim,</l>
<l n="841">muta sine ore etiam, sine voltu caeca reperta,</l>
<l n="842">vinctaque membrorum per totum corpus adhaesu,</l>
<l n="843">nec facere ut possent quicquam nec cedere quoquam</l>
<l n="844">nec vitare malum nec sumere quod volet usus.</l>
<l n="845">cetera de genere hoc monstra ac portenta creabat,</l>
<l n="846">ne quiquam, quoniam natura absterruit auctum</l>
<l n="847">nec potuere cupitum aetatis tangere florem</l>
<l n="848">nec reperire cibum nec iungi per Veneris res.</l>
<l n="849">multa videmus enim rebus concurrere debere,</l>
<l n="850">ut propagando possint procudere saecla;</l>
<l n="851">pabula primum ut sint, genitalia deinde per artus</l>
<l n="852">semina qua possint membris manare remissis,</l>
<l n="853">feminaque ut maribus coniungi possit, habere,</l>
<l n="854">mutua qui mutent inter se gaudia uterque.</l>
<milestone unit="card" n="855"/>
<l n="855">Multaque tum interiisse animantum saecla necessest</l>
<l n="856">nec potuisse propagando procudere prolem.</l>
<l n="857">nam quae cumque vides vesci vitalibus auris,</l>
<l n="858">aut dolus aut virtus aut denique mobilitas est</l>
<l n="859">ex ineunte aevo genus id tuta<add>TA</add> reservans.</l>
<l n="860">multaque sunt, nobis ex utilitate sua quae</l>
<l n="861">commendata manent, tutelae tradita nostrae.</l>
<l n="862">principio genus acre leonum saevaque saecla</l>
<l n="863">tutatast virtus, volpes dolus et fuga cervos.</l>
<l n="864">at levisomna canum fido cum pectore corda,</l>
<l n="865">et genus omne quod est veterino semine partum</l>
<l n="866">lanigeraeque simul pecudes et bucera saecla</l>
<l n="867">omnia sunt hominum tutelae tradita, Memmi;</l>
<l n="868">nam cupide fugere feras pacemque secuta</l>
<l n="869">sunt et larga suo sine pabula parta labore,</l>
<l n="870">quae damus utilitatis eorum praemia causa.</l>
<l n="871">at quis nil horum tribuit natura, nec ipsa</l>
<l n="872">sponte sua possent ut vivere nec dare nobis</l>
<l n="873">utilitatem aliquam, quare pateremur eorum</l>
<l n="874">praesidio nostro pasci genus esseque tutum,</l>
<l n="875">scilicet haec aliis praedae lucroque iacebant</l>
<l n="876">indupedita suis fatalibus omnia vinclis,</l>
<l n="877">donec ad interitum genus id natura redegit.</l>
<milestone unit="card" n="878"/>
<l n="878">Sed neque Centauri fuerunt nec tempore in ullo</l>
<l n="879"> esse queunt duplici natura et corpore bino</l>
<l n="880">ex alienigenis membris compacta, potestas</l>
<l n="881">hinc illinc partis ut sat par esse potissit.</l>
<l n="882">id licet hinc quamvis hebeti cognoscere corde.</l>
<l n="883">principio circum tribus actis impiger annis</l>
<l n="884">floret equus, puer haut quaquam; nam saepe etiam nunc</l>
<l n="885">ubera mammarum in somnis lactantia quaeret.</l>
<l n="886">post ubi equum validae vires aetate senecta</l>
<l n="887">membraque deficiunt fugienti languida vita,</l>
<l n="888">tum demum puerili aevo florenta iuventas</l>
<l n="889">officit et molli vestit lanugine malas;</l>
<l n="890">ne forte ex homine et veterino semine equorum</l>
<l n="891">confieri credas Centauros posse neque esse,</l>
<l n="892">aut rapidis canibus succinctas semimarinis</l>
<l n="893">corporibus Scyllas et cetera de genere horum,</l>
<l n="894">inter se quorum discordia membra videmus;</l>
<l n="895">quae neque florescunt pariter nec robora sumunt</l>
<l n="896">corporibus neque proiciunt aetate senecta</l>
<l n="897">nec simili Venere ardescunt nec moribus unis</l>
<l n="898">conveniunt neque sunt eadem iucunda per artus.</l>
<l n="899">quippe videre licet pinguescere saepe cicuta</l>
<l n="900">barbigeras pecudes, homini quae est acre venenum.</l>
<l n="901">flamma quidem <del>vero</del> cum corpora fulva leonum</l>
<l n="902">tam soleat torrere atque urere quam genus omne</l>
<l n="903">visceris in terris quod cumque et sanguinis extet,</l>
<l n="904">qui fieri potuit, triplici cum corpore ut una,</l>
<l n="905">prima leo, postrema draco, media ipsa, Chimaera</l>
<l n="906">ore foras acrem flaret de corpore flammam?</l>
<l n="907">quare etiam tellure nova caeloque recenti</l>
<l n="908">talia qui fingit potuisse animalia gigni,</l>
<l n="909">nixus in hoc uno novitatis nomine inani,</l>
<l n="910">multa licet simili ratione effutiat ore,</l>
<l n="911">aurea tum dicat per terras flumina vulgo</l>
<l n="912">fluxisse et gemmis florere arbusta <choice><reg>suesse</reg><orig>suësse</orig></choice></l>
<l n="913">aut hominem tanto membrorum esse impete natum,</l>
<l n="914">trans maria alta pedum nisus ut ponere posset</l>
<l n="915">et manibus totum circum se vertere caelum.</l>
<l n="916">nam quod multa fuere in terris semina rerum,</l>
<l n="917">tempore quo primum tellus animalia fudit,</l>
<l n="918">nil tamen est signi mixtas potuisse creari</l>
<l n="919">inter se pecudes compactaque membra animantum,</l>
<l n="920">propterea quia quae de terris nunc quoque abundant</l>
<l n="921">herbarum genera ac fruges arbustaque laeta</l>
<l n="922">non tamen inter se possunt complexa creari,</l>
<l n="923">sed res quaeque suo ritu procedit et omnes</l>
<l n="924">foedere naturae certo discrimina servant.</l>
<milestone unit="card" n="925"/>
<l n="925">Et genus humanum multo fuit illud in arvis</l>
<l n="926">durius, ut decuit, tellus quod dura creasset,</l>
<l n="927">et maioribus et solidis magis ossibus intus</l>
<l n="928">fundatum, validis aptum per viscera nervis,</l>
<l n="929">nec facile ex aestu nec frigore quod caperetur</l>
<l n="930">nec novitate cibi nec labi corporis ulla.</l>
<l n="931">multaque per caelum solis volventia lustra</l>
<l n="932">volgivago vitam tractabant more ferarum.</l>
<l n="933">nec robustus erat curvi moderator aratri</l>
<l n="934"> quisquam, nec scibat ferro molirier arva</l>
<l n="935">nec nova defodere in terram virgulta neque altis</l>
<l n="936">arboribus veteres decidere falcibus ramos.</l>
<l n="937">quod sol atque imbres dederant, quod terra crearat</l>
<l n="938">sponte sua, satis id placabat pectora donum.</l>
<l n="939">glandiferas inter curabant corpora quercus</l>
<l n="940">plerumque; et quae nunc hiberno tempore cernis</l>
<l n="941">arbita puniceo fieri matura colore,</l>
<l n="942">plurima tum tellus etiam maiora ferebat.</l>
<l n="943">multaque praeterea novitas tum florida mundi</l>
<l n="944">pabula dura tulit, miseris mortalibus ampla.</l>
<l n="945">at sedare sitim fluvii fontesque vocabant,</l>
<l n="946">ut nunc montibus e magnis decursus aquai</l>
<l n="947">claricitat late sitientia saecla ferarum.</l>
<l n="948">denique nota vagis silvestria templa tenebant</l>
<l n="949">nympharum, quibus e scibant umore fluenta</l>
<l n="950">lubrica proluvie larga lavere umida saxa,</l>
<l n="951">umida saxa, super viridi stillantia musco,</l>
<l n="952">et partim plano scatere atque erumpere campo.</l>
<l n="953">necdum res igni scibant tractare neque uti</l>
<l n="954">pellibus et spoliis corpus vestire ferarum,</l>
<l n="955">sed nemora atque cavos montis silvasque colebant</l>
<l n="956">et frutices inter condebant squalida membra</l>
<l n="957">verbera ventorum vitare imbrisque coacti.</l>
<l n="958">nec commune bonum poterant spectare neque ullis</l>
<l n="959">moribus inter se scibant nec legibus uti.</l>
<l n="960">quod cuique obtulerat praedae fortuna, ferebat</l>
<l n="961">sponte sua sibi quisque valere et vivere doctus.</l>
<l n="962">et Venus in silvis iungebat corpora amantum;</l>
<l n="963">conciliabat enim vel mutua quamque cupido</l>
<l n="964">vel violenta viri vis atque inpensa libido</l>
<l n="965">vel pretium, glandes atque arbita vel pira lecta.</l>
<l n="966">et manuum mira freti virtute pedumque</l>
<l n="967">consectabantur silvestria saecla ferarum</l>
<l n="968">missilibus saxis et magno pondere clavae.</l>
<l n="969">multaque vincebant, vitabant pauca latebris;</l>
<l n="970">saetigerisque pares subus silvestria membra</l>
<l n="971">nuda dabant terrae nocturno tempore capti,</l>
<l n="972">circum se foliis ac frondibus involventes.</l>
<l n="973">nec plangore diem magno solemque per agros</l>
<l n="974">quaerebant pavidi palantes noctis in umbris,</l>
<l n="975">sed taciti respectabant somnoque sepulti,</l>
<l n="976">dum rosea face sol inferret lumina caelo.</l>
<l n="977">a parvis quod enim consuerant cernere semper</l>
<l n="978">alterno tenebras et lucem tempore gigni,</l>
<l n="979">non erat ut fieri posset mirarier umquam</l>
<l n="980">nec diffidere, ne terras aeterna teneret</l>
<l n="981">nox in perpetuum detracto lumine solis.</l>
<l n="982">sed magis illud erat curae, quod saecla ferarum</l>
<l n="983">infestam miseris faciebant saepe quietem.</l>
<l n="984">eiectique domo fugiebant saxea tecta</l>
<l n="985">spumigeri suis adventu validique leonis</l>
<l n="986">atque intempesta cedebant nocte paventes</l>
<l n="987">hospitibus saevis instrata cubilia fronde.</l>
<milestone unit="card" n="988"/>
<l n="988">Nec nimio tum plus quam nunc mortalia saecla</l>
<l n="989"> dulcia linquebant lamentis lumina vitae.</l>
<l n="990">unus enim tum quisque magis deprensus eorum</l>
<l n="991">pabula viva feris praebebat, dentibus haustus,</l>
<l n="992">et nemora ac montis gemitu silvasque replebat</l>
<l n="993">viva videns vivo sepeliri viscera busto.</l>
<l n="994">at quos effugium servarat corpore adeso,</l>
<l n="995">posterius tremulas super ulcera tetra tenentes</l>
<l n="996">palmas horriferis accibant vocibus Orcum,</l>
<l n="997">donique eos vita privarant vermina saeva</l>
<l n="998">expertis opis, ignaros quid volnera vellent.</l>
<l n="999">at non multa virum sub signis milia ducta</l>
<l n="1000">una dies dabat exitio nec turbida ponti</l>
<l n="1001">aequora lidebant navis ad saxa virosque.</l>
<l n="1002">nam temere in cassum frustra mare saepe coortum</l>
<l n="1003">saevibat leviterque minas ponebat inanis,</l>
<l n="1004">nec poterat quemquam placidi pellacia ponti</l>
<l n="1005">subdola pellicere in fraudem ridentibus undis.</l>
<l n="1006">improba navigii ratio tum caeca iacebat.</l>
<l n="1007">tum penuria deinde cibi languentia leto</l>
<l n="1008">membra dabat, contra nunc rerum copia mersat.</l>
<l n="1009">illi inprudentes ipsi sibi saepe venenum</l>
<l n="1010">vergebant, nunc dant <del>aliis</del> sollertius ipsi.</l>
<milestone unit="card" n="1011"/>
<l n="1011">Inde casas postquam ac pellis ignemque pararunt</l>
<l n="1012">et mulier coniuncta viro concessit in unum</l>
<l><gap reason="lost"/></l>
<l n="1013">cognita sunt, prolemque ex se videre creatam,</l>
<l n="1014">tum genus humanum primum mollescere coepit.</l>
<l n="1015">ignis enim curavit, ut alsia corpora frigus</l>
<l n="1016">non ita iam possent caeli sub tegmine ferre,</l>
<l n="1017">et Venus inminuit viris puerique parentum</l>
<l n="1018">blanditiis facile ingenium fregere superbum.</l>
<l n="1019">tunc et amicitiem coeperunt iungere aventes</l>
<l n="1020">finitimi inter se nec laedere nec violari,</l>
<l n="1021">et pueros commendarunt muliebreque saeclum,</l>
<l n="1022">vocibus et gestu cum balbe significarent</l>
<l n="1023">imbecillorum esse aequum misererier omnis.</l>
<l n="1024">nec tamen omnimodis poterat concordia gigni,</l>
<l n="1025">sed bona magnaque pars servabat foedera caste;</l>
<l n="1026">aut genus humanum iam tum foret omne peremptum</l>
<l n="1027">nec potuisset adhuc perducere saecla propago.</l>
<milestone unit="card" n="1028"/>
<l n="1028">At varios linguae sonitus natura subegit</l>
<l n="1029">mittere et utilitas expressit nomina rerum,</l>
<l n="1030">non alia longe ratione atque ipsa videtur</l>
<l n="1031">protrahere ad gestum pueros infantia linguae,</l>
<l n="1032">cum facit ut digito quae sint praesentia monstrent.</l>
<l n="1033">sentit enim vim quisque suam quod possit abuti.</l>
<l n="1034">cornua nata prius vitulo quam frontibus extent,</l>
<l n="1035">illis iratus petit atque infestus inurget.</l>
<l n="1036">at catuli pantherarum scymnique leonum</l>
<l n="1037">unguibus ac pedibus iam tum morsuque repugnant,</l>
<l n="1038">vix etiam cum sunt dentes unguesque creati.</l>
<l n="1039">alituum porro genus alis omne videmus</l>
<l n="1040">fidere et a pennis tremulum petere auxiliatum.</l>
<l n="1041">proinde putare aliquem tum nomina distribuisse</l>
<l n="1042">rebus et inde homines didicisse vocabula prima,</l>
<l n="1043"> desiperest. nam cur hic posset cuncta notare</l>
<l n="1044">vocibus et varios sonitus emittere linguae,</l>
<l n="1045">tempore eodem alii facere id non quisse putentur?</l>
<l n="1046">praeterea si non alii quoque vocibus usi</l>
<l n="1047">inter se fuerant, unde insita notities est</l>
<l n="1048">utilitatis et unde data est huic prima potestas,</l>
<l n="1049">quid vellet facere ut sciret animoque videret?</l>
<l n="1050">cogere item pluris unus victosque domare</l>
<l n="1051">non poterat, rerum ut perdiscere nomina vellent.</l>
<l n="1052">nec ratione docere ulla suadereque surdis,</l>
<l n="1053">quid sit opus facto, facilest; neque enim paterentur</l>
<l n="1054">nec ratione ulla sibi ferrent amplius auris</l>
<l n="1055">vocis inauditos sonitus obtundere frustra.</l>
<l n="1056">postremo quid in hac mirabile tantoperest re,</l>
<l n="1057">si genus humanum, cui vox et lingua vigeret,</l>
<l n="1058">pro vario sensu varia res voce notaret?</l>
<l n="1059">cum pecudes mutae, cum denique saecla ferarum</l>
<l n="1060">dissimilis soleant voces variasque ciere,</l>
<l n="1061">cum metus aut dolor est et cum iam gaudia gliscunt.</l>
<l n="1062">quippe <del>et</del>enim licet id rebus cognoscere apertis.</l>
<l n="1063">inritata canum cum primum magna Molossum</l>
<l n="1064">mollia ricta fremunt duros nudantia dentes,</l>
<l n="1065">longe alio sonitu rabies <del>re</del>stricta minatur,</l>
<l n="1066">et cum iam latrant et vocibus omnia complent;</l>
<l n="1067">at catulos blande cum lingua lambere temptant</l>
<l n="1068">aut ubi eos lactant, pedibus morsuque potentes</l>
<l n="1069">suspensis teneros imitantur dentibus haustus,</l>
<l n="1070">longe alio pacto gannitu vocis adulant,</l>
<l n="1071">et cum deserti baubantur in aedibus, aut cum</l>
<l n="1072">plorantis fugiunt summisso corpore plagas.</l>
<l n="1073">denique non hinnitus item differre videtur,</l>
<l n="1074">inter equas ubi equus florenti aetate iuvencus</l>
<l n="1075">pinnigeri saevit calcaribus ictus Amoris</l>
<l n="1076">et fremitum patulis sub naribus edit ad arma,</l>
<l n="1077">et cum sic alias concussis artibus hinnit?</l>
<l n="1078">postremo genus alituum variaeque volucres,</l>
<l n="1079">accipitres atque ossifragae mergique marinis</l>
<l n="1080">fluctibus in salso victum vitamque petentes,</l>
<l n="1081">longe alias alio iaciunt in tempore voces,</l>
<l n="1082">et quom de victu certant praedaque repugnant.</l>
<l n="1083">et partim mutant cum tempestatibus una</l>
<l n="1084">raucisonos cantus, cornicum ut saecla vetusta</l>
<l n="1085">corvorumque gregis ubi aquam dicuntur et imbris</l>
<l n="1086">poscere et inter dum ventos aurasque vocare.</l>
<l n="1087">ergo si varii sensus animalia cogunt,</l>
<l n="1088">muta tamen cum sint, varias emittere voces,</l>
<l n="1089">quanto mortalis magis aequumst tum potuisse</l>
<l n="1090">dissimilis alia atque alia res voce notare!</l>
<milestone unit="card" n="1091"/>
<l n="1091">Illud in his rebus tacitus ne forte requiras,</l>
<l n="1092">fulmen detulit in terram mortalibus ignem</l>
<l n="1093">primitus, inde omnis flammarum diditur ardor;</l>
<l n="1094">multa videmus enim caelestibus insita flammis</l>
<l n="1095">fulgere, cum caeli donavit plaga vaporis.</l>
<l n="1096">et ramosa tamen cum ventis pulsa vacillans</l>
<l n="1097">aestuat in ramos incumbens arboris arbor,</l>
<l n="1098"> exprimitur validis extritus viribus ignis,</l>
<l n="1099">emicat inter dum flammai fervidus ardor,</l>
<l n="1100">mutua dum inter se rami stirpesque teruntur.</l>
<l n="1101">quorum utrumque dedisse potest mortalibus ignem.</l>
<l n="1102">inde cibum quoquere ac flammae mollire vapore</l>
<l n="1103">sol docuit, quoniam mitescere multa videbant</l>
<l n="1104">verberibus radiorum atque aestu victa per agros.</l>
<milestone unit="card" n="1105"/>
<l n="1105">Inque dies magis hi victum vitamque priorem</l>
<l n="1106">commutare novis monstrabant rebus et igni,</l>
<l n="1107">ingenio qui praestabant et corde vigebant.</l>
<l n="1108">condere coeperunt urbis arcemque locare</l>
<l n="1109">praesidium reges ipsi sibi perfugiumque,</l>
<l n="1110">et pecudes et agros divisere atque dedere</l>
<l n="1111">pro facie cuiusque et viribus ingenioque;</l>
<l n="1112">nam facies multum valuit viresque vigebant.</l>
<l n="1113">posterius res inventast aurumque repertum,</l>
<l n="1114">quod facile et validis et pulchris dempsit honorem;</l>
<l n="1115">divitioris enim sectam plerumque secuntur</l>
<l n="1116">quam lubet et fortes et pulchro corpore creti.</l>
<l n="1117">quod siquis vera vitam ratione gubernet,</l>
<l n="1118">divitiae grandes homini sunt vivere parce</l>
<l n="1119">aequo animo; neque enim est umquam penuria parvi.</l>
<l n="1120">at claros homines voluerunt se atque potentes,</l>
<l n="1121">ut fundamento stabili fortuna maneret</l>
<l n="1122">et placidam possent opulenti degere vitam,</l>
<l n="1123">ne quiquam, quoniam ad summum succedere honorem</l>
<l n="1124">certantes iter infestum fecere viai,</l>
<l n="1125">et tamen e summo, quasi fulmen, deicit ictos</l>
<l n="1126">invidia inter dum contemptim in Tartara taetra;</l>
<l n="1127">invidia quoniam ceu fulmine summa vaporant</l>
<l n="1128">plerumque et quae sunt aliis magis edita cumque;</l>
<l n="1129">ut satius multo iam sit parere quietum</l>
<l n="1130">quam regere imperio res velle et regna tenere.</l>
<l n="1131">proinde sine in cassum defessi sanguine sudent,</l>
<l n="1132">angustum per iter luctantes ambitionis;</l>
<l n="1133">quandoquidem sapiunt alieno ex ore petuntque</l>
<l n="1134">res ex auditis potius quam sensibus ipsis,</l>
<l n="1135">nec magis id nunc est neque erit mox quam fuit ante.</l>
<milestone unit="card" n="1136"/>
<l n="1136">Ergo regibus occisis subversa iacebat</l>
<l n="1137">pristina maiestas soliorum et sceptra superba,</l>
<l n="1138">et capitis summi praeclarum insigne cruentum</l>
<l n="1139">sub pedibus vulgi magnum lugebat honorem;</l>
<l n="1140">nam cupide conculcatur nimis ante metutum.</l>
<l n="1141">res itaque ad summam faecem turbasque redibat,</l>
<l n="1142">imperium sibi cum ac summatum quisque petebat.</l>
<l n="1143">inde magistratum partim docuere creare</l>
<l n="1144">iuraque constituere, ut vellent legibus uti.</l>
<l n="1145">nam genus humanum, defessum vi colere aevom,</l>
<l n="1146">ex inimicitiis languebat; quo magis ipsum</l>
<l n="1147">sponte sua cecidit sub leges artaque iura.</l>
<l n="1148">acrius ex ira quod enim se quisque parabat</l>
<l n="1149">ulcisci quam nunc concessumst legibus aequis,</l>
<l n="1150">hanc ob rem est homines pertaesum vi colere aevom.</l>
<l n="1151">inde metus maculat poenarum praemia vitae.</l>
<l n="1152">circumretit enim vis atque iniuria quemque</l>
<l n="1153"> atque unde exortast, ad eum plerumque revertit,</l>
<l n="1154">nec facilest placidam ac pacatam degere vitam</l>
<l n="1155">qui violat factis communia foedera pacis.</l>
<l n="1156">etsi fallit enim divom genus humanumque,</l>
<l n="1157">perpetuo tamen id fore clam diffidere debet;</l>
<l n="1158">quippe ubi se multi per somnia saepe loquentes</l>
<l n="1159">aut morbo delirantes protraxe ferantur</l>
<l n="1160">et celata <del>mala</del> in medium et peccata dedisse.</l>
<milestone unit="card" n="1161"/>
<l n="1161">Nunc quae causa deum per magnas numina gentis</l>
<l n="1162">pervulgarit et ararum compleverit urbis</l>
<l n="1163">suscipiendaque curarit sollemnia sacra,</l>
<l n="1164">quae nunc in magnis florent sacra rebus locisque,</l>
<l n="1165">unde etiam nunc est mortalibus insitus horror,</l>
<l n="1166">qui delubra deum nova toto suscitat orbi</l>
<l n="1167">terrarum et festis cogit celebrare diebus,</l>
<l n="1168">non ita difficilest rationem reddere verbis.</l>
<l n="1169">quippe etenim iam tum divom mortalia saecla</l>
<l n="1170">egregias animo facies vigilante videbant</l>
<l n="1171">et magis in somnis mirando corporis auctu.</l>
<l n="1172">his igitur sensum tribuebant propterea quod</l>
<l n="1173">membra movere videbantur vocesque superbas</l>
<l n="1174">mittere pro facie praeclara et viribus amplis.</l>
<l n="1175">aeternamque dabant vitam, quia semper eorum</l>
<l n="1176">subpeditabatur facies et forma manebat,</l>
<l n="1177">et tamen omnino quod tantis viribus auctos</l>
<l n="1178">non temere ulla vi convinci posse putabant.</l>
<l n="1179">fortunisque ideo longe praestare putabant,</l>
<l n="1180">quod mortis timor haut quemquam vexaret eorum,</l>
<l n="1181">et simul in somnis quia multa et mira videbant</l>
<l n="1182">efficere et nullum capere ipsos inde laborem.</l>
<l n="1183">praeterea caeli rationes ordine certo</l>
<l n="1184">et varia annorum cernebant tempora verti</l>
<l n="1185">nec poterant quibus id fieret cognoscere causis.</l>
<l n="1186">ergo perfugium sibi habebant omnia divis</l>
<l n="1187">tradere et illorum nutu facere omnia flecti.</l>
<l n="1188">in caeloque deum sedes et templa locarunt,</l>
<l n="1189">per caelum volvi quia nox et luna videtur,</l>
<l n="1190">luna dies et nox et noctis signa severa</l>
<l n="1191">noctivagaeque faces caeli flammaeque volantes,</l>
<l n="1192">nubila sol imbres nix venti fulmina grando</l>
<l n="1193">et rapidi fremitus et murmura magna minarum.</l>
<milestone unit="card" n="1194"/>
<l n="1194">O genus infelix humanum, talia divis</l>
<l n="1195">cum tribuit facta atque iras adiunxit acerbas!</l>
<l n="1196">quantos tum gemitus ipsi sibi, quantaque nobis</l>
<l n="1197">volnera, quas lacrimas peperere minoribus nostris!</l>
<l n="1198">nec pietas ullast velatum saepe videri</l>
<l n="1199">vertier ad lapidem atque omnis accedere ad aras</l>
<l n="1200">nec procumbere humi prostratum et pandere palmas</l>
<l n="1201">ante deum delubra nec aras sanguine multo</l>
<l n="1202">spargere quadrupedum nec votis nectere vota,</l>
<l n="1203">sed mage pacata posse omnia mente tueri.</l>
<l n="1204">nam cum suspicimus magni caelestia mundi</l>
<l n="1205">templa super stellisque micantibus aethera fixum,</l>
<l n="1206">et venit in mentem solis lunaeque viarum,</l>
<l n="1207">tunc aliis oppressa malis in pectora cura</l>
<l n="1208"> illa quoque expergefactum caput erigere infit,</l>
<l n="1209">ne quae forte deum nobis inmensa potestas</l>
<l n="1210">sit, vario motu quae candida sidera verset;</l>
<l n="1211">temptat enim dubiam mentem rationis egestas,</l>
<l n="1212">ecquae nam fuerit mundi genitalis origo,</l>
<l n="1213">et simul ecquae sit finis, quoad moenia mundi</l>
<l n="1214">et taciti motus hunc possint ferre laborem,</l>
<l n="1215">an divinitus aeterna donata salute</l>
<l n="1216">perpetuo possint aevi labentia tractu</l>
<l n="1217">inmensi validas aevi contemnere viris.</l>
<l n="1218">praeterea cui non animus formidine divum</l>
<l n="1219">contrahitur, cui non correpunt membra pavore,</l>
<l n="1220">fulminis horribili cum plaga torrida tellus</l>
<l n="1221">contremit et magnum percurrunt murmura caelum?</l>
<l n="1222">non populi gentesque tremunt, regesque superbi</l>
<l n="1223">corripiunt divum percussi membra timore,</l>
<l n="1224">ne quod ob admissum foede dictumve superbe</l>
<l n="1225">poenarum grave sit solvendi tempus adauctum?</l>
<l n="1226">summa etiam cum vis violenti per mare venti</l>
<l n="1227">induperatorem classis super aequora verrit</l>
<l n="1228">cum validis pariter legionibus atque elephantis,</l>
<l n="1229">non divom pacem votis adit ac prece quaesit</l>
<l n="1230">ventorum pavidus paces animasque secundas?</l>
<l n="1231">ne quiquam, quoniam violento turbine saepe</l>
<l n="1232">correptus nihilo fertur minus ad vada leti.</l>
<l n="1233">usque adeo res humanas vis abdita quaedam</l>
<l n="1234">opterit et pulchros fascis saevasque secures</l>
<l n="1235">proculcare ac ludibrio sibi habere videtur.</l>
<l n="1236">denique sub pedibus tellus cum tota vacillat</l>
<l n="1237">concussaeque cadunt urbes dubiaeque minantur,</l>
<l n="1238">quid mirum si se temnunt mortalia saecla</l>
<l n="1239">atque potestatis magnas mirasque relinquunt</l>
<l n="1240">in rebus viris divum, quae cuncta gubernent?</l>
<milestone unit="card" n="1241"/>
<l n="1241">Quod super est, ae<del>s at</del>que aurum ferrumque repertumst</l>
<l n="1242">et simul argenti pondus plumbique potestas,</l>
<l n="1243">ignis ubi ingentis silvas ardore cremarat</l>
<l n="1244">montibus in magnis, seu caelo fulmine misso,</l>
<l n="1245">sive quod inter se bellum silvestre gerentes</l>
<l n="1246">hostibus intulerant ignem formidinis ergo,</l>
<l n="1247">sive quod inducti terrae bonitate volebant</l>
<l n="1248">pandere agros pinguis et pascua reddere rura,</l>
<l n="1249">sive feras interficere et ditescere praeda;</l>
<l n="1250">nam fovea atque igni prius est venarier ortum</l>
<l n="1251">quam saepire plagis saltum canibusque ciere.</l>
<l n="1252">quicquid id est, qua cumque e causa flammeus ardor</l>
<l n="1253">horribili sonitu silvas exederat altis</l>
<l n="1254">a radicibus et terram percoxerat igni,</l>
<l n="1255">manabat venis ferventibus in loca terrae</l>
<l n="1256">concava conveniens argenti rivus et auri,</l>
<l n="1257">aeris item et plumbi. quae cum concreta videbant</l>
<l n="1258">posterius claro in terra splendere colore,</l>
<l n="1259">tollebant nitido capti levique lepore,</l>
<l n="1260">et simili formata videbant esse figura</l>
<l n="1261">atque lacunarum fuerant vestigia cuique.</l>
<l n="1262">tum penetrabat eos posse haec liquefacta calore</l>
<l n="1263"> quamlibet in formam et faciem decurrere rerum,</l>
<l n="1264">et prorsum quamvis in acuta ac tenvia posse</l>
<l n="1265">mucronum duci fastigia procudendo,</l>
<l n="1266">ut sibi tela parent silvasque ut caedere possint</l>
<l n="1267">materiemque dolare et levia radere tigna</l>
<l n="1268">et terebrare etiam ac pertundere perque forare.</l>
<l n="1269">nec minus argento facere haec auroque parabant</l>
<l n="1270">quam validi primum violentis viribus aeris,</l>
<l n="1271">ne quiquam, quoniam cedebat victa potestas</l>
<l n="1272">nec poterant pariter durum sufferre laborem.</l>
<l n="1273">nam fuit in pretio magis aes aurumque iacebat</l>
<l n="1274">propter inutilitatem hebeti mucrone retusum;</l>
<l n="1275">nunc iacet aes, aurum in summum successit honorem.</l>
<l n="1276">sic volvenda aetas commutat tempora rerum.</l>
<l n="1277">quod fuit in pretio, fit nullo denique honore;</l>
<l n="1278">porro aliud succedit et <del>e</del> contemptibus exit</l>
<l n="1279">inque dies magis adpetitur floretque repertum</l>
<l n="1280">laudibus et miro est mortalis inter honore.</l>
<milestone unit="card" n="1281"/>
<l n="1281">Nunc tibi quo pacto ferri natura reperta</l>
<l n="1282">sit facilest ipsi per te cognoscere, Memmi.</l>
<l n="1283">arma antiqua manus ungues dentesque fuerunt</l>
<l n="1284">et lapides et item silvarum fragmina rami</l>
<l n="1285">et flamma atque ignes, post quam sunt cognita primum.</l>
<l n="1286">posterius ferri vis est aerisque reperta.</l>
<l n="1287">et prior aeris erat quam ferri cognitus usus,</l>
<l n="1288">quo facilis magis est natura et copia maior.</l>
<l n="1289">aere solum terrae tractabant, aereque belli</l>
<l n="1290">miscebant fluctus et vulnera vasta serebant</l>
<l n="1291">et pecus atque agros adimebant; nam facile ollis</l>
<l n="1292">omnia cedebant armatis nuda et inerma.</l>
<l n="1293">inde minutatim processit ferreus ensis</l>
<l n="1294">versaque in obprobrium species est falcis ahenae,</l>
<l n="1295">et ferro coepere solum proscindere terrae</l>
<l n="1296">exaequataque sunt creperi certamina belli.</l>
<l n="1297">et prius est armatum in equi conscendere costas</l>
<l n="1298">et moderarier hunc frenis dextraque vigere</l>
<l n="1299">quam biiugo curru belli temptare pericla.</l>
<l n="1300">et biiugo prius est quam bis coniungere binos</l>
<l n="1301">et quam falciferos armatum escendere currus.</l>
<l n="1302">inde boves Lucas turrito corpore, tetras,</l>
<l n="1303">anguimanus, belli docuerunt volnera Poeni</l>
<l n="1304">sufferre et magnas Martis turbare catervas.</l>
<l n="1305">sic alid ex alio peperit discordia tristis,</l>
<l n="1306">horribile humanis quod gentibus esset in armis,</l>
<l n="1307">inque dies belli terroribus addidit augmen.</l>
<milestone unit="card" n="1308"/>
<l n="1308">Temptarunt etiam tauros in moenere belli</l>
<l n="1309">expertique sues saevos sunt mittere in hostis.</l>
<l n="1310">et validos partim prae se misere leones</l>
<l n="1311">cum doctoribus armatis saevisque magistris,</l>
<l n="1312">qui moderarier his possent vinclisque tenere,</l>
<l n="1313">ne quiquam, quoniam permixta caede calentes</l>
<l n="1314">turbabant saevi nullo discrimine turmas,</l>
<l n="1315">terrificas capitum quatientis undique cristas,</l>
<l n="1316">nec poterant equites fremitu perterrita equorum</l>
<l n="1317">pectora mulcere et frenis convertere in hostis.</l>
<l n="1318"> inritata leae iaciebant corpora saltu</l>
<l n="1319">undique et adversum venientibus ora patebant</l>
<l n="1320">et nec opinantis a tergo deripiebant</l>
<l n="1321">deplexaeque dabant in terram volnere victos,</l>
<l n="1322">morsibus adfixae validis atque unguibus uncis.</l>
<l n="1323">iactabantque suos tauri pedibusque terebant</l>
<l n="1324">et latera ac ventres hauribant supter equorum</l>
<l n="1325">cornibus et terram minitanti mente ruebant.</l>
<l n="1326">et validis socios caedebant dentibus apri</l>
<l n="1327">tela infracta suo tinguentes sanguine saevi</l>
<l n="1328"><del>in se fracta suo tinguentes sanguine tela,</del></l>
<l n="1329">permixtasque dabant equitum peditumque ruinas.</l>
<l n="1330">nam transversa feros exibant dentis adactus</l>
<l n="1331">iumenta aut pedibus ventos erecta petebant,</l>
<l n="1332">ne quiquam, quoniam ab nervis succisa videres</l>
<l n="1333">concidere atque gravi terram consternere casu.</l>
<l n="1334">si quos ante domi domitos satis esse putabant,</l>
<l n="1335">effervescere cernebant in rebus agundis</l>
<l n="1336">volneribus clamore fuga terrore tumultu,</l>
<l n="1337">nec poterant ullam partem redducere eorum;</l>
<l n="1338">diffugiebat enim varium genus omne ferarum,</l>
<l n="1339">ut nunc saepe boves Lucae ferro male mactae</l>
<l n="1340">diffugiunt, fera facta suis cum multa dedere.</l>
<l n="1341">Sed facere id non tam vincendi spe voluerunt;</l>
<l n="1342">quam dare quod gemerent hostes, ipsique perire,</l>
<l n="1343">qui numero diffidebant armisque vacabant,</l>
<l n="1344">si fuit ut facerent. sed vix adducor ut ante</l>
<l n="1345">non quierint animo praesentire atque videre,</l>
<l n="1346">quam commune malum fieret foedumque, futurum.</l>
<l n="1347">et magis id possis factum contendere in omni</l>
<l n="1348">in variis mundis varia ratione creatis,</l>
<l n="1349">quam certo atque uno terrarum quolibet orbi.</l>
<milestone unit="card" n="1350"/>
<l n="1350">Nexilis ante fuit vestis quam textile tegmen.</l>
<l n="1351">textile post ferrumst, quia ferro tela paratur,</l>
<l n="1352">nec ratione alia possunt tam levia gigni</l>
<l n="1353">insilia ac fusi, radii, scapique sonantes.</l>
<l n="1354">et facere ante viros lanam natura <choice><reg>coegit</reg><orig>coëgit</orig></choice></l>
<l n="1355">quam muliebre genus; nam longe praestat in arte</l>
<l n="1356">et sollertius est multo genus omne virile;</l>
<l n="1357">agricolae donec vitio vertere severi,</l>
<l n="1358">ut muliebribus id manibus concedere vellent</l>
<l n="1359">atque ipsi pariter durum sufferre laborem</l>
<l n="1360">atque opere in duro durarent membra manusque.</l>
<milestone unit="card" n="1361"/>
<l n="1361">At specimen sationis et insitionis origo</l>
<l n="1362">ipsa fuit rerum primum natura creatrix,</l>
<l n="1363">arboribus quoniam bacae glandesque caducae</l>
<l n="1364">tempestiva dabant pullorum examina supter;</l>
<l n="1365">unde etiam libitumst stirpis committere ramis</l>
<l n="1366">et nova defodere in terram virgulta per agros.</l>
<l n="1367">inde aliam atque aliam culturam dulcis agelli</l>
<l n="1368">temptabant fructusque feros mansuescere terra</l>
<l n="1369">cernebant indulgendo blandeque colendo.</l>
<l n="1370">inque dies magis in montem succedere silvas</l>
<l n="1371">cogebant infraque locum concedere cultis,</l>
<l n="1372">prata lacus rivos segetes vinetaque laeta</l>
<l n="1373"> collibus et campis ut haberent, atque olearum</l>
<l n="1374">caerula distinguens inter plaga currere posset</l>
<l n="1375">per tumulos et convallis camposque profusa;</l>
<l n="1376">ut nunc esse vides vario distincta lepore</l>
<l n="1377">omnia, quae pomis intersita dulcibus ornant</l>
<l n="1378">arbustisque tenent felicibus opsita circum.</l>
<milestone unit="card" n="1379"/>
<l n="1379">At liquidas avium voces imitarier ore</l>
<l n="1380">ante fuit multo quam levia carmina cantu</l>
<l n="1381">concelebrare homines possent aurisque iuvare.</l>
<l n="1382">et zephyri cava per calamorum sibila primum</l>
<l n="1383">agrestis docuere cavas inflare cicutas.</l>
<l n="1384">inde minutatim dulcis didicere querellas,</l>
<l n="1385">tibia quas fundit digitis pulsata canentum,</l>
<l n="1386">avia per nemora ac silvas saltusque reperta,</l>
<l n="1387">per loca pastorum deserta atque otia dia.</l>
<l n="1388"><del>sic unum quicquid paulatim protrahit aetas</del></l>
<l n="1389"><del>in medium ratioque in luminis eruit oras.</del></l>
<l n="1390">haec animos ollis mulcebant atque iuvabant</l>
<l n="1391">cum satiate cibi; nam tum sunt omnia cordi.</l>
<l n="1392">saepe itaque inter se prostrati in gramine molli</l>
<l n="1393">propter aquae rivom sub ramis arboris altae.</l>
<l n="1394">non magnis opibus iucunde corpora habebant,</l>
<l n="1395">praesertim cum tempestas ridebat et anni</l>
<l n="1396">tempora pingebant viridantis floribus herbas.</l>
<l n="1397">tum ioca, tum sermo, tum dulces esse cachinni</l>
<l n="1398">consuerant; agrestis enim tum musa vigebat.</l>
<l n="1399">tum caput atque umeros plexis redimire coronis</l>
<l n="1400">floribus et foliis lascivia laeta movebat,</l>
<l n="1401">atque extra numerum procedere membra moventes</l>
<l n="1402">duriter et duro terram pede pellere matrem;</l>
<l n="1403">unde oriebantur risus dulcesque cachinni,</l>
<l n="1404">omnia quod nova tum magis haec et mira vigebant.</l>
<l n="1405">et vigilantibus hinc aderant solacia somno</l>
<l n="1406">ducere multimodis voces et flectere cantus</l>
<l n="1407">et supera calamos unco percurrere labro;</l>
<l n="1408">unde etiam vigiles nunc haec accepta tuentur.</l>
<l n="1409">et numerum servare genus didicere, neque hilo</l>
<l n="1410">maiore interea capiunt dulcedine fructum</l>
<l n="1411">quam silvestre genus capiebat terrigenarum.</l>
<l n="1412">nam quod adest praesto, nisi quid cognovimus ante</l>
<l n="1413">suavius, in primis placet et pollere videtur,</l>
<l n="1414">posteriorque fere melior res illa reperta</l>
<l n="1415">perdit et immutat sensus ad pristina quaeque.</l>
<milestone unit="card" n="1416"/>
<l n="1416">sic odium coepit glandis, sic illa relicta</l>
<l n="1417">strata cubilia sunt herbis et frondibus aucta.</l>
<l n="1418">pellis item cecidit vestis contempta ferina;</l>
<l n="1419">quam reor invidia tali tunc esse repertam,</l>
<l n="1420">ut letum insidiis qui gessit primus obiret,</l>
<l n="1421">et tamen inter eos distractam sanguine multo</l>
<l n="1422">disperiise neque in fructum convertere quisse.</l>
<l n="1423">tunc igitur pelles, nunc aurum et purpura curis</l>
<l n="1424">exercent hominum vitam belloque fatigant;</l>
<l n="1425">quo magis in nobis, ut opinor, culpa resedit.</l>
<l n="1426">frigus enim nudos sine pellibus excruciabat</l>
<l n="1427">terrigenas; at nos nil laedit veste carere</l>
<l n="1428">purpurea atque auro signisque ingentibus apta,</l>
<l n="1429">dum plebeia tamen sit, quae defendere possit.</l>
<l n="1430">Ergo hominum genus in cassum frustraque laborat</l>
<l n="1431">semper et <del>in</del> curis consumit inanibus aevom,</l>
<l n="1432">ni mirum quia non cognovit quae sit habendi</l>
<l n="1433">finis et omnino quoad crescat vera voluptas;</l>
<l n="1434">idque minutatim vitam provexit in altum</l>
<l n="1435">et belli magnos commovit funditus aestus.</l>
<milestone unit="card" n="1436"/>
<l n="1436">at vigiles mundi magnum versatile templum</l>
<l n="1437">sol et luna suo lustrantes lumine circum</l>
<l n="1438">perdocuere homines annorum tempora verti</l>
<l n="1439">et certa ratione geri rem atque ordine certo.</l>
<l n="1440">Iam validis saepti degebant turribus aevom,</l>
<l n="1441">et divisa colebatur discretaque tellus,</l>
<l n="1442">tum mare velivolis florebat navibus ponti,</l>
<l n="1443">auxilia ac socios iam pacto foedere habebant,</l>
<l n="1444">carminibus cum res gestas coepere <choice><reg>poetae</reg><orig>poëtae</orig></choice></l>
<l n="1445">tradere; nec multo prius sunt elementa reperta.</l>
<l n="1446">propterea quid sit prius actum respicere aetas</l>
<l n="1447">nostra nequit, nisi qua ratio vestigia monstrat.</l>
<l n="1448">Navigia atque agri culturas moenia leges</l>
<l n="1449">arma vias vestes <del>et</del> cetera de genere horum,</l>
<l n="1450">praemia, delicias quoque vitae funditus omnis,</l>
<l n="1451">carmina, picturas et daedala signa polita</l>
<l n="1452">usus et impigrae simul experientia mentis</l>
<l n="1453">paulatim docuit pedetemptim progredientis.</l>
<l n="1454">sic unum quicquid paulatim protrahit aetas</l>
<l n="1455">in medium ratioque in luminis erigit oras;</l>
<l n="1456">namque alid ex alio clarescere corde videbant,</l>
<l n="1457">artibus ad summum donec venere cacumen.</l>
</div>
<div type="textpart" subtype="book" n="6">
<head>Liber Sextus</head>
<milestone unit="card" n="1"/>
<l n="1">Primae frugiparos fetus mortalibus aegris</l>
<l n="2">dididerunt quondam praeclaro nomine Athenae</l>
<l n="3">et recreaverunt vitam legesque rogarunt</l>
<l n="4">et primae dederunt solacia dulcia vitae,</l>
<l n="5">cum genuere virum tali cum corde repertum,</l>
<l n="6">omnia veridico qui quondam ex ore profudit;</l>
<l n="7">cuius et extincti propter divina reperta</l>
<l n="8">divolgata vetus iam ad caelum gloria fertur.</l>
<l n="9">nam cum vidit hic ad victum quae flagitat usus</l>
<l n="10">omnia iam ferme mortalibus esse parata</l>
<l n="11">et, pro quam possent, vitam consistere tutam,</l>
<l n="12">divitiis homines et honore et laude potentis</l>
<l n="13">affluere atque bona gnatorum excellere fama,</l>
<l n="14">nec minus esse domi cuiquam tamen anxia cordi,</l>
<l n="15">atque animi ingratis vitam vexare sine ulla</l>
<l n="16">pausa atque infestis cogi saevire querellis,</l>
<l n="17">intellegit ibi vitium vas efficere ipsum</l>
<l n="18">omniaque illius vitio corrumpier intus,</l>
<l n="19">quae conlata foris et commoda cumque venirent;</l>
<l n="20">partim quod fluxum pertusumque esse videbat,</l>
<l n="21">ut nulla posset ratione explerier umquam,</l>
<l n="22">partim quod taetro quasi conspurcare sapore</l>
<l n="23">omnia cernebat, quae cumque receperat, intus.</l>
<l n="24">veridicis igitur purgavit pectora dictis</l>
<l n="25">et finem statuit cuppedinis atque timoris</l>
<l n="26">exposuitque bonum summum, quo tendimus omnes,</l>
<l n="27">quid foret, atque viam monstravit, tramite parvo</l>
<l n="28">qua possemus ad id recto contendere cursu,</l>
<l n="29">quidve mali foret in rebus mortalibus passim,</l>
<l n="30">quod fieret naturali varieque volaret</l>
<l n="31">seu casu seu vi, quod sic natura parasset,</l>
<l n="32">et quibus e portis occurri cuique deceret,</l>
<l n="33">et genus humanum frustra plerumque probavit</l>
<l n="34">volvere curarum tristis in pectore fluctus.</l>
<l n="35">nam vel uti pueri trepidant atque omnia caecis</l>
<l n="36">in tenebris metuunt, sic nos in luce timemus</l>
<l n="37">inter dum, nihilo quae sunt metuenda magis quam</l>
<l n="38">quae pueri in tenebris pavitant finguntque futura.</l>
<l n="39">hunc igitur terrorem animi tenebrasque necessest</l>
<l n="40">non radii solis nec lucida tela diei</l>
<l n="41">discutiant, sed naturae species ratioque.</l>
<l n="42">quo magis inceptum pergam pertexere dictis.</l>
<milestone unit="card" n="43"/>
<l n="43">Et quoniam docui mundi mortalia templa</l>
<l n="44">esse <del>et</del> nativo consistere corpore caelum,</l>
<l n="45">et quae cumque in eo fiunt fierique necessest</l>
<l n="46">pleraque dissolui, qui restant percipe porro,</l>
<l n="47">quandoquidem semel insignem conscendere currum</l>
<l><gap reason="lost"/></l>
<l n="48">tu mihi supremae praescripta ad candida callis</l>
<l n="49">currenti spatium praemonstra, callida musa</l>
<l n="50">Calliope, requies hominum divomque voluptas,</l>
<l n="51">te duce ut insigni capiam cum laude coronam.</l>
<l><gap reason="lost"/></l>
<l n="52"> ventorum existant, placentur <del>ut</del> omnia rursum</l>
<l><gap reason="lost"/></l>
<l n="53">quae fuerint, sint placato conversa furore.</l>
<l n="54">cetera quae fieri in terris caeloque tuentur</l>
<l n="55">mortales, pavidis cum pendent mentibus saepe</l>
<l n="56">et faciunt animos humilis formidine divom</l>
<l n="57">depressosque premunt ad terram propterea quod</l>
<l n="58">ignorantia causarum conferre deorum</l>
<l n="59">cogit ad imperium res et concedere regnum.</l>
<l n="60"><del>quorum operum causas nulla ratione videre</del></l>
<l n="61"><del>possunt ac fieri divino numine rentur.</del></l>
<l n="62">nam bene qui didicere deos securum agere aevom,</l>
<l n="63">si tamen interea mirantur qua ratione</l>
<l n="64">quaeque geri possint, praesertim rebus in illis</l>
<l n="65">quae supera caput aetheriis cernuntur in oris,</l>
<l n="66">rursus in antiquas referuntur religionis</l>
<l n="67">et dominos acris adsciscunt, omnia posse</l>
<l n="68">quos miseri credunt, ignari quid queat esse,</l>
<l n="69">quid nequeat, finita potestas denique cuique</l>
<l n="70">qua nam sit ratione atque alte terminus haerens;</l>
<l n="71">quo magis errantes caeca ratione feruntur.</l>
<l n="72">quae nisi respuis ex animo longeque remittis</l>
<l n="73">dis indigna putare alienaque pacis eorum,</l>
<l n="74">delibata deum per te tibi numina sancta</l>
<l n="75">saepe oberunt; non quo violari summa deum vis</l>
<l n="76">possit, ut ex ira poenas petere inbibat acris,</l>
<l n="77">sed quia tute tibi placida cum pace quietos</l>
<l n="78">constitues magnos irarum volvere fluctus,</l>
<l n="79">nec delubra deum placido cum pectore adibis,</l>
<l n="80">nec de corpore quae sancto simulacra feruntur</l>
<l n="81">in mentes hominum divinae nuntia formae,</l>
<l n="82">suscipere haec animi tranquilla pace valebis.</l>
<l n="83">inde videre licet qualis iam vita sequatur.</l>
<l n="84">quam quidem ut a nobis ratio verissima longe</l>
<l n="85">reiciat, quamquam sunt a me multa profecta,</l>
<l n="86">multa tamen restant et sunt ornanda politis</l>
<l n="87">versibus; est ratio caeli<add>QUE igni</add>sque tenenda,</l>
<l n="88">sunt tempestates et fulmina clara canenda,</l>
<l n="89">quid faciant et qua de causa cumque ferantur;</l>
<l n="90">ne trepides caeli divisis partibus amens,</l>
<l n="91">unde volans ignis pervenerit aut in utram se</l>
<l n="92">verterit hinc partim, quo pacto per loca saepta</l>
<l n="93">insinuarit, et hinc dominatus ut extulerit se.</l>
<l n="94"><del>quorum operum causas nulla ratione videre</del></l>
<l n="95"><del>possunt ac fieri divino numine rentur.</del></l>
<milestone unit="card" n="96"/>
<l n="96">Principio tonitru quatiuntur caerula caeli</l>
<l n="97">propterea quia concurrunt sublime volantes</l>
<l n="98">aetheriae nubes contra pugnantibus ventis.</l>
<l n="99">nec fit enim sonitus caeli de parte serena,</l>
<l n="100">verum ubi cumque magis denso sunt agmine nubes,</l>
<l n="101">tam magis hinc magno fremitus fit murmure saepe.</l>
<l n="102">praeterea neque tam condenso corpore nubes</l>
<l n="103">esse queunt quam sunt lapides ac ligna, neque autem</l>
<l n="104">tam tenues quam sunt nebulae fumique volantes;</l>
<l n="105">nam cadere aut bruto deberent pondere pressae</l>
<l n="106"> ut lapides, aut ut fumus constare nequirent</l>
<l n="107">nec cohibere nives gelidas et grandinis imbris.</l>
<l n="108">Dant etiam sonitum patuli super aequora mundi,</l>
<l n="109">carbasus ut quondam magnis intenta theatris</l>
<l n="110">dat crepitum malos inter iactata trabesque,</l>
<l n="111">inter dum perscissa furit petulantibus auris</l>
<l n="112">et fragilis <del>sonitus</del> chartarum commeditatur;</l>
<l n="113">id quoque enim genus in tonitru cognoscere possis,</l>
<l n="114">aut ubi suspensam vestem chartasque volantis</l>
<l n="115">verberibus venti versant planguntque per auras.</l>
<l n="116">fit quoque enim inter dum <del>ut</del> non tam concurrere nubes</l>
<l n="117">frontibus adversis possint quam de latere ire</l>
<l n="118">diverso motu radentes corpora tractim,</l>
<l n="119">aridus unde auris terget sonus ille diuque</l>
<l n="120">ducitur, exierunt donec regionibus artis.</l>
<milestone unit="card" n="121"/>
<l n="121">Hoc etiam pacto tonitru concussa videntur</l>
<l n="122">omnia saepe gravi tremere et divolsa repente</l>
<l n="123">maxima dissiluisse capacis moenia mundi,</l>
<l n="124">cum subito validi venti conlecta procella</l>
<l n="125">nubibus intorsit sese conclusaque ibidem</l>
<l n="126">turbine versanti magis ac magis undique nubem</l>
<l n="127">cogit uti fiat spisso cava corpore circum,</l>
<l n="128">post ubi conminuit vis eius et impetus acer,</l>
<l n="129">tum perterricrepo sonitu dat scissa fragorem.</l>
<l n="130">nec mirum, cum plena animae vensicula parva</l>
<l n="131">saepe haud dat parvum sonitum displosa repente.</l>
<l n="132">Est etiam ratio, cum venti nubila perflant,</l>
<l n="133">ut sonitus faciant; etenim ramosa videmus</l>
<l n="134">nubila saepe modis multis atque aspera ferri;</l>
<l n="135">scilicet ut, crebram silvam cum flamina cauri</l>
<l n="136">perflant, dant sonitum frondes ramique fragorem.</l>
<l n="137">Fit quoque ut inter dum validi vis incita venti</l>
<l n="138">perscindat nubem perfringens impete recto;</l>
<l n="139">nam quid possit ibi flatus manifesta docet res,</l>
<l n="140">hic, ubi lenior est, in terra cum tamen alta</l>
<l n="141">arbusta evolvens radicibus haurit ab imis.</l>
<l n="142">sunt etiam fluctus per nubila, qui quasi murmur</l>
<l n="143">dant in frangendo graviter; quod item fit in altis</l>
<l n="144">fluminibus magnoque mari, cum frangitur aestus.</l>
<l n="145">Fit quoque, ubi e nubi in nubem vis incidit ardens</l>
<l n="146">fulminis; haec multo si forte umore recepit</l>
<l n="147">ignem, continuo magno clamore trucidat;</l>
<l n="148">ut calidis candens ferrum e fornacibus olim</l>
<l n="149">stridit, ubi in gelidum propter demersimus imbrem.</l>
<l n="150">Aridior porro si nubes accipit ignem,</l>
<l n="151">uritur ingenti sonitu succensa repente,</l>
<l n="152">lauricomos ut si per montis flamma vagetur</l>
<l n="153">turbine ventorum comburens impete magno;</l>
<l n="154">nec res ulla magis quam Phoebi Delphica laurus</l>
<l n="155">terribili sonitu flamma crepitante crematur.</l>
<l n="156">Denique saepe geli multus fragor atque ruina</l>
<l n="157">grandinis in magnis sonitum dat nubibus alte;</l>
<l n="158">ventus enim cum confercit, franguntur in artum</l>
<l n="159">concreti montes nimborum et grandine mixti.</l>
<milestone unit="card" n="160"/>
<l n="160">Fulgit item, nubes ignis cum semina multa</l>
<l n="161"> excussere suo concursu, ceu lapidem si</l>
<l n="162">percutiat lapis aut ferrum; nam tum quoque lumen</l>
<l n="163">exilit et claras scintillas dissipat ignis.</l>
<l n="164">sed tonitrum fit uti post auribus accipiamus,</l>
<l n="165">fulgere quam cernant oculi, quia semper ad auris</l>
<l n="166">tardius adveniunt quam visum quae moveant res.</l>
<l n="167">id licet hinc etiam cognoscere: caedere si quem</l>
<l n="168">ancipiti videas ferro procul arboris auctum,</l>
<l n="169">ante fit ut cernas ictum quam plaga per auris</l>
<l n="170">det sonitum; sic fulgorem quoque cernimus ante</l>
<l n="171">quam tonitrum accipimus, pariter qui mittitur igni</l>
<l n="172">e simili causa, concursu natus eodem.</l>
<milestone unit="card" n="173"/>
<l n="173">Hoc etiam pacto volucri loca lumine tingunt</l>
<l n="174">nubes et tremulo tempestas impete fulgit.</l>
<l n="175">ventus ubi invasit nubem et versatus ibidem</l>
<l n="176">fecit ut ante cavam docui spissescere nubem,</l>
<l n="177">mobilitate sua fervescit; ut omnia motu</l>
<l n="178">percalefacta vides ardescere, plumbea vero</l>
<l n="179">glans etiam longo cursu volvenda liquescit.</l>
<l n="180">ergo fervidus hic nubem cum perscidit atram,</l>
<l n="181">dissipat ardoris quasi per vim expressa repente</l>
<l n="182">semina, quae faciunt nictantia fulgura flammae;</l>
<l n="183">inde sonus sequitur, qui tardius adlicit auris</l>
<l n="184">quam quae perveniunt oculorum ad lumina nostra.</l>
<l n="185">scilicet hoc densis fit nubibus et simul alte</l>
<l n="186">extructis aliis alias super impete miro.</l>
<l n="187">ne tibi sit frudi quod nos inferne videmus</l>
<l n="188">quam sint lata magis quam sursum extructa quid extent.</l>
<l n="189">contemplator enim, cum montibus adsimulata</l>
<l n="190">nubila portabunt venti transversa per auras,</l>
<l n="191">aut ubi per magnos montis cumulata videbis</l>
<l n="192">insuper esse aliis alia atque urguere superna</l>
<l n="193">in statione locata sepultis undique ventis;</l>
<l n="194">tum poteris magnas moles cognoscere eorum</l>
<l n="195">speluncasque vel ut saxis pendentibus structas</l>
<l n="196">cernere, quas venti cum tempestate coorta</l>
<l n="197">conplerunt, magno indignantur murmure clausi</l>
<l n="198">nubibus in caveisque ferarum more minantur,</l>
<l n="199">nunc hinc nunc illinc fremitus per nubila mittunt,</l>
<l n="200">quaerentesque viam circum versantur et ignis</l>
<l n="201">semina convolvunt <del>e</del> nubibus atque ita cogunt</l>
<l n="202">multa rotantque cavis flammam fornacibus intus,</l>
<l n="203">donec divolsa fulserunt nube corusci.</l>
<milestone unit="card" n="204"/>
<l n="204">Hac etiam fit uti de causa mobilis ille</l>
<l n="205">devolet in terram liquidi color aureus ignis,</l>
<l n="206">semina quod nubes ipsas permulta necessust</l>
<l n="207">ignis habere; etenim cum sunt umore sine ullo,</l>
<l n="208">flammeus <del>est</del> plerumque colos et splendidus ollis.</l>
<l n="209">quippe etenim solis de lumine multa necessest</l>
<l n="210">concipere, ut merito rubeant ignesque profundant.</l>
<l n="211">hasce igitur cum ventus agens contrusit in unum</l>
<l n="212">compressitque locum cogens, expressa profundunt</l>
<l n="213">semina, quae faciunt flammae fulgere colores.</l>
<l n="214">Fulgit item, cum rarescunt quoque nubila caeli;</l>
<l n="215">nam cum ventus eas leviter diducit euntis</l>
<l n="216"> dissoluitque, cadant ingratius illa necessest</l>
<l n="217">semina quae faciunt fulgorem. tum sine taetro</l>
<l n="218">terrore atque sonis fulgit nulloque tumultu.</l>
<milestone unit="card" n="219"/>
<l n="219">Quod superest, <del>quali</del> natura praedita constent</l>
<l n="220">fulmina, declarant ictus et inusta vaporis</l>
<l n="221">signa notaeque gravis halantis sulpuris auras;</l>
<l n="222">ignis enim sunt haec non venti signa neque imbris.</l>
<l n="223">praeterea saepe accendunt quoque tecta domorum</l>
<l n="224">et celeri flamma dominantur in aedibus ipsis.</l>
<l n="225">hunc tibi subtilem cum primis ignibus ignem</l>
<l n="226">constituit natura minutis mobilibusque</l>
<l n="227">corporibus, cui nil omnino obsistere possit.</l>
<l n="228">transit enim validum fulmen per saepta domorum</l>
<l n="229">clamor ut ac voces, transit per saxa, per aera</l>
<l n="230">et liquidum puncto facit aes in tempore et aurum.</l>
<l n="231">curat item vasis integris vina repente</l>
<l n="232">diffugiant, quia ni mirum facile omnia circum</l>
<l n="233">conlaxat rareque facit lateramina vasis</l>
<l n="234">adveniens calor eius et insinuatus in ipsum</l>
<l n="235">mobiliter soluens differt primordia vini.</l>
<l n="236">quod solis vapor aetatem non posse videtur</l>
<l n="237">efficere usque adeo pollens fervore corusco.</l>
<l n="238">tanto mobilior vis et dominantior haec est.</l>
<l n="239">Nunc ea quo pacto gignantur et impete tanto</l>
<l n="240">fiant ut possint ictu discludere turris,</l>
<l n="241">disturbare domos, avellere tigna trabesque</l>
<l n="242">et monimenta virum commoliri atque ciere,</l>
<l n="243">exanimare homines, pecudes prosternere passim,</l>
<l n="244">cetera de genere hoc qua vi facere omnia possint,</l>
<l n="245">expediam neque <del>te</del> in promissis plura morabor.</l>
<milestone unit="card" n="246"/>
<l n="246">Fulmina gignier e crassis alteque putandumst</l>
<l n="247">nubibus extructis; nam caelo nulla sereno</l>
<l n="248">nec leviter densis mittuntur nubibus umquam.</l>
<l n="249">nam dubio procul hoc fieri manifesta docet res;</l>
<l n="250">quod tunc per totum concrescunt <choice><reg>aeera</reg><orig>aeëra</orig></choice> nubes,</l>
<l n="251">undique uti tenebras omnis Acherunta reamur</l>
<l n="252">liquisse et magnas caeli complesse cavernas,</l>
<l n="253"><choice><reg>aeusque</reg><orig>æusque</orig></choice> adeo tetra nimborum nocte coorta</l>
<l n="254">inpendent atrae formidinis ora superne,<choice><reg>ae</reg><orig>æ</orig></choice></l>
<l n="255">cum commoliri tempestas fulmina coeptat.</l>
<l n="256">praeterea persaepe niger quoque per mare nimbus,</l>
<l n="257">ut picis e caelo demissum flumen, in undas</l>
<l n="258">sic cadit effertus tenebris procul et trahit atram</l>
<l n="259">fulminibus gravidam tempestatem atque procellis,</l>
<l n="260">ignibus ac ventis cum primis ipse repletus,</l>
<l n="261">in terra quoque ut horrescant ac tecta requirant.</l>
<l n="262">sic igitur supera nostrum caput esse putandumst</l>
<l n="263">tempestatem altam; neque enim caligine tanta</l>
<l n="264">obruerent terras, nisi inaedificata superne</l>
<l n="265">multa forent multis exempto nubila sole;</l>
<l n="266">nec tanto possent venientes opprimere imbri,</l>
<l n="267">flumina abundare ut facerent camposque natare,</l>
<l n="268">si non extructis foret alte nubibus aether.</l>
<l n="269">hic igitur ventis atque ignibus omnia plena</l>
<l n="270">sunt; ideo passim fremitus et fulgura fiunt.</l>
<l n="271"> quippe etenim supra docui permulta vaporis</l>
<l n="272">semina habere cavas nubes et multa necessest</l>
<l n="273">concipere ex solis radiis ardoreque eorum.</l>
<l n="274">hoc ubi ventus eas idem qui cogit in unum</l>
<l n="275">forte locum quemvis, expressit multa vaporis</l>
<l n="276">semina seque simul cum eo commiscuit igni,</l>
<l n="277">insinuatus ibi vortex versatur in arto</l>
<l n="278">et calidis acuit fulmen fornacibus intus;</l>
<l n="279">nam duplici ratione accenditur: ipse sua cum</l>
<l n="280">mobilitate calescit et e contagibus ignis.</l>
<l n="281">inde ubi percaluit venti vis <del>et</del> gravis ignis</l>
<l n="282">impetus incessit, maturum tum quasi fulmen</l>
<l n="283">perscindit subito nubem ferturque coruscis</l>
<l n="284">omnia luminibus lustrans loca percitus ardor.</l>
<l n="285">quem gravis insequitur sonitus, displosa repente</l>
<l n="286">opprimere ut caeli videantur templa superne.</l>
<l n="287">inde tremor terras graviter pertemptat et altum</l>
<l n="288">murmura percurrunt caelum; nam tota fere tum</l>
<l n="289">tempestas concussa tremit fremitusque moventur.</l>
<l n="290">quo de concussu sequitur gravis imber et uber,</l>
<l n="291">omnis uti videatur in imbrem vertier aether</l>
<l n="292">atque ita praecipitans ad diluviem revocare;</l>
<l n="293">tantus discidio nubis ventique procella</l>
<l n="294">mittitur, ardenti sonitus cum provolat ictu.</l>
<milestone unit="card" n="295"/>
<l n="295">Est etiam cum vis extrinsecus incita venti</l>
<l n="296">incidit in validam maturo culmine nubem;</l>
<l n="297">quam cum perscidit, extemplo cadit igneus ille</l>
<l n="298">vertex, quem patrio vocitamus nomine fulmen.</l>
<l n="299">hoc fit idem in partis alias, quo cumque tulit vis.</l>
<l n="300">Fit quoque ut inter dum venti vis missa sine igni</l>
<l n="301">igniscat tamen in spatio longoque meatu,</l>
<l n="302">dum venit amittens in cursu corpora quaedam</l>
<l n="303">grandia, quae nequeunt pariter penetrare per auras,</l>
<l n="304">atque alia ex ipso conradens <choice><reg>aeere</reg><orig>aeëre</orig></choice> portat</l>
<l n="305">parvola, quae faciunt ignem commixta volando;</l>
<l n="306">non alia longe ratione ac plumbea saepe</l>
<l n="307">fervida fit glans in cursu, cum multa rigoris</l>
<l n="308">corpora dimittens ignem concepit in auris.</l>
<l n="309">Fit quoque ut ipsius plagae vis excitet ignem,</l>
<l n="310">frigida cum venti pepulit vis missa sine igni,</l>
<l n="311">ni mirum quia, cum vehementi perculit ictu,</l>
<l n="312">confluere ex ipso possunt elementa vaporis</l>
<l n="313">et simul ex illa quae tum res excipit ictum;</l>
<l n="314">ut, lapidem ferro cum caedimus, evolat ignis,</l>
<l n="315">nec, quod frigida vis ferrist, hoc setius illi</l>
<l n="316">semina concurrunt calidi fulgoris ad ictum.</l>
<l n="317">sic igitur quoque res accendi fulmine debet,</l>
<l n="318">opportuna fuit si forte et idonea flammis.</l>
<l n="319">nec temere omnino plane vis frigida venti</l>
<l n="320">esse potest, ea quae tanta vi missa supernest,</l>
<l n="321">quin, prius in cursu si non accenditur igni,</l>
<l n="322">at tepefacta tamen veniat commixta calore.</l>
<milestone unit="card" n="323"/>
<l n="323">Mobilitas autem fit fulminis et gravis ictus</l>
<l n="324">et celeri ferme percurrunt fulmina lapsu,</l>
<l n="325">nubibus ipsa quod omnino prius incita se vis</l>
<l n="326"> colligit et magnum conamen sumit eundi,</l>
<l n="327">inde ubi non potuit nubes capere inpetis auctum,</l>
<l n="328">exprimitur vis atque ideo volat impete miro,</l>
<l n="329">ut validis quae de tormentis missa feruntur.</l>
<l n="330">Adde quod e parvis et levibus est elementis,</l>
<l n="331">nec facilest tali naturae obsistere quicquam;</l>
<l n="332">inter enim fugit ac penetrat per rara viarum,</l>
<l n="333">non igitur multis offensibus in remorando</l>
<l n="334">haesitat, hanc ob rem celeri volat impete labens.</l>
<l n="335">Deinde, quod omnino natura pondera deorsum</l>
<l n="336">omnia nituntur, cum plagast addita vero,</l>
<l n="337">mobilitas duplicatur et impetus ille gravescit,</l>
<l n="338">ut vehementius et citius quae cumque morantur</l>
<l n="339">obvia discutiat plagis itinerque sequatur.</l>
<l n="340">Denique quod longo venit impete, sumere debet</l>
<l n="341">mobilitatem etiam atque etiam, quae crescit eundo</l>
<l n="342">et validas auget viris et roborat ictum;</l>
<l n="343">nam facit ut quae sint illius semina cumque</l>
<l n="344">e regione locum quasi in unum cuncta ferantur,</l>
<l n="345">omnia coniciens in eum volventia cursum.</l>
<l n="346">Forsitan ex ipso veniens trahat <choice><reg>aeere</reg><orig>aeëre</orig></choice> quaedam</l>
<l n="347">corpora, quae plagis incendunt mobilitatem.</l>
<l n="348">incolumisque venit per res atque integra transit</l>
<l n="349">multa, foraminibus liquidus quia transviat ignis.</l>
<l n="350">multaque perfringit, cum corpora fulminis ipsa</l>
<l n="351">corporibus rerum inciderunt, qua texta tenentur.</l>
<l n="352">dissoluit porro facile aes aurumque repente</l>
<l n="353">conferve facit, e parvis quia facta minute</l>
<l n="354">corporibus vis est et levibus ex elementis,</l>
<l n="355">quae facile insinuantur et insinuata repente</l>
<l n="356">dissoluont nodos omnis et vincla relaxant.</l>
<milestone unit="card" n="357"/>
<l n="357">Autumnoque magis stellis fulgentibus alta</l>
<l n="358">concutitur caeli domus undique totaque tellus,</l>
<l n="359">et cum tempora se veris florentia pandunt.</l>
<l n="360">frigore enim desunt ignes ventique calore</l>
<l n="361">deficiunt neque sunt tam denso corpore nubes.</l>
<l n="362">interutrasque igitur cum caeli tempora constant,</l>
<l n="363">tum variae causae concurrunt fulminis omnes.</l>
<l n="364">nam fretus ipse anni permiscet frigus <del>ad</del> aestum.</l>
<l n="365">quorum utrumque opus est fabricanda ad fulmina nubi,</l>
<l n="366">ut discordia <del>sit</del> rerum magnoque tumultu</l>
<l n="367">ignibus et ventis furibundus fluctuet <choice><reg>aeer</reg><orig>aeër</orig></choice>.</l>
<l n="368">prima caloris enim pars est postrema rigoris;</l>
<l n="369">tempus id est vernum; quare pugnare necessest</l>
<l n="370">dissimilis <del>res</del> inter se turbareque mixtas.</l>
<l n="371">et calor extremus primo cum frigore mixtus</l>
<l n="372">volvitur, autumni quod fertur nomine tempus,</l>
<l n="373">hic quoque confligunt hiemes aestatibus acres.</l>
<l n="374">propterea <del>freta</del> sunt haec anni nominitanda,</l>
<l n="375">nec mirumst, in eo si tempore plurima fiunt</l>
<l n="376">fulmina tempestasque cietur turbida caelo,</l>
<l n="377"> ancipiti quoniam bello turbatur utrimque,</l>
<l n="378">hinc flammis, illinc ventis umoreque mixto.</l>
<milestone unit="card" n="379"/>
<l n="379">Hoc est igniferi naturam fulminis ipsam</l>
<l n="380">perspicere et qua vi faciat rem quamque videre,</l>
<l n="381">non Tyrrhena retro volventem carmina frustra</l>
<l n="382">indicia occultae divum perquirere mentis,</l>
<l n="383">unde volans ignis pervenerit aut in utram se</l>
<l n="384">verterit hinc partim, quo pacto per loca saepta</l>
<l n="385">insinuarit, et hinc dominatus ut extulerit se,</l>
<l n="386">quidve nocere queat de caelo fulminis ictus.</l>
<l n="387">quod si Iuppiter atque alii fulgentia divi</l>
<l n="388">terrifico quatiunt sonitu caelestia templa</l>
<l n="389">et iaciunt ignem quo cuiquest cumque voluntas,</l>
<l n="390">cur quibus incautum scelus aversabile cumquest</l>
<l n="391">non faciunt icti flammas ut fulguris halent</l>
<l n="392">pectore perfixo, documen mortalibus acre,</l>
<l n="393">et potius nulla sibi turpi conscius in re</l>
<l n="394">volvitur in flammis innoxius inque peditur</l>
<l n="395">turbine caelesti subito correptus et igni?</l>
<l n="396">cur etiam loca sola petunt frustraque laborant?</l>
<l n="397">an tum bracchia consuescunt firmantque lacertos?</l>
<l n="398">in terraque patris cur telum perpetiuntur</l>
<l n="399">optundi? cur ipse sinit neque parcit in hostis?</l>
<l n="400">denique cur numquam caelo iacit undique puro</l>
<l n="401">Iuppiter in terras fulmen sonitusque profundit?</l>
<l n="402">an simul ac nubes successere, ipse in eas tum</l>
<l n="403">descendit, prope ut hinc teli determinet ictus?</l>
<l n="404">in mare qua porro mittit ratione? quid undas</l>
<l n="405">arguit et liquidam molem camposque natantis?</l>
<l n="406">praeterea si vult caveamus fulminis ictum,</l>
<l n="407">cur dubitat facere ut possimus cernere missum?</l>
<l n="408">si nec opinantis autem volt opprimere igni,</l>
<l n="409">cur tonat ex illa parte, ut vitare queamus,</l>
<l n="410">cur tenebras ante et fremitus et murmura concit?</l>
<l n="411">et simul in multas partis qui credere possis</l>
<l n="412">mittere? an hoc ausis numquam contendere factum,</l>
<l n="413">ut fierent ictus uno sub tempore plures?</l>
<l n="414">at saepest numero factum fierique necessest,</l>
<l n="415">ut pluere in multis regionibus et cadere imbris,</l>
<l n="416">fulmina sic uno fieri sub tempore multa.</l>
<l n="417">postremo cur sancta deum delubra suasque</l>
<l n="418">discutit infesto praeclaras fulmine sedes</l>
<l n="419">et bene facta deum frangit simulacra suisque</l>
<l n="420">demit imaginibus violento volnere honorem?</l>
<l n="421">altaque cur plerumque petit loca plurimaque eius</l>
<l n="422">montibus in summis vestigia cernimus ignis?</l>
<milestone unit="card" n="423"/>
<l n="423">Quod super est, facilest ex his cognoscere rebus,</l>
<l n="424">presteras Graii quos ab re nominitarunt,</l>
<l n="425">in mare qua missi veniant ratione superne.</l>
<l n="426">nam fit ut inter dum tam quam demissa columna</l>
<l n="427">in mare de caelo descendat, quam freta circum</l>
<l n="428">fervescunt graviter spirantibus incita flabris,</l>
<l n="429">et quae cumque in eo tum sint deprensa tumultu</l>
<l n="430">navigia in summum veniant vexata periclum.</l>
<l n="431">hoc fit ubi inter dum non quit vis incita venti</l>
<l n="432"> rumpere quam coepit nubem, sed deprimit, ut sit</l>
<l n="433">in mare de caelo tam quam demissa columna,</l>
<l n="434">paulatim, quasi quid pugno bracchique superne</l>
<l n="435">coniectu trudatur et extendatur in undas;</l>
<l n="436">quam cum discidit, hinc prorumpitur in mare venti</l>
<l n="437">vis et fervorem mirum concinnat in undis;</l>
<l n="438">versabundus enim turbo descendit et illam</l>
<l n="439">deducit pariter lento cum corpore nubem;</l>
<l n="440">quam simul ac gravidam detrusit ad aequora ponti,</l>
<l n="441">ille in aquam subito totum se inmittit et omne</l>
<l n="442">excitat ingenti sonitu mare fervere cogens.</l>
<milestone unit="card" n="443"/>
<l n="443">Fit quoque ut involvat venti se nubibus ipse</l>
<l n="444">vertex conradens ex <choice><reg>aeere</reg><orig>aeëre</orig></choice> semina nubis</l>
<l n="445">et quasi demissum caelo prestera imitetur;</l>
<l n="446">hic ubi se in terras demisit dissoluitque,</l>
<l n="447">turbinis immanem vim provomit atque procellae.</l>
<l n="448">sed quia fit raro omnino montisque necessest</l>
<l n="449">officere in terris, apparet crebrius idem</l>
<l n="450">prospectu maris in magno caeloque patenti.</l>
<l n="451">Nubila concrescunt, ubi corpora multa volando</l>
<l n="452">hoc super in caeli spatio coiere repente</l>
<l n="453">asperiora, modis quae possint indupedita</l>
<l n="454">exiguis tamen inter se compressa teneri.</l>
<l n="455">haec faciunt primum parvas consistere nubes;</l>
<l n="456">inde ea comprendunt inter se conque gregantur</l>
<l n="457">et coniungendo crescunt ventisque feruntur</l>
<l n="458">usque adeo donec tempestas saeva coortast.</l>
<l n="459">Fit quoque uti montis vicina cacumina caelo</l>
<l n="460">quam sint quoque magis, tanto magis edita fument</l>
<l n="461">adsidue fulvae nubis caligine crassa</l>
<l n="462">propterea quia, cum consistunt nubila primum,</l>
<l n="463">ante videre oculi quam possint tenvia, venti</l>
<l n="464">portantes cogunt ad summa cacumina montis;</l>
<l n="465">hic demum fit uti turba maiore coorta</l>
<l n="466">et condensa queant apparere et simul ipso</l>
<l n="467">vertice de montis videantur surgere in aethram.</l>
<l n="468">nam loca declarat sursum ventosa patere</l>
<l n="469">res ipsa et sensus, montis cum ascendimus altos.</l>
<milestone unit="card" n="470"/>
<l n="470">Praeterea permulta mari quoque tollere toto</l>
<l n="471">corpora naturam declarant litore vestis</l>
<l n="472">suspensae, cum concipiunt umoris adhaesum.</l>
<l n="473">quo magis ad nubis augendas multa videntur</l>
<l n="474">posse quoque e salso consurgere momine ponti;</l>
<l n="475">nam ratio consanguineast umoribus omnis.</l>
<l n="476">Praeterea fluviis ex omnibus et simul ipsa</l>
<l n="477">surgere de terra nebulas aestumque videmus,</l>
<l n="478">quae vel ut halitus hinc ita sursum expressa feruntur</l>
<l n="479">suffunduntque sua caelum caligine et altas</l>
<l n="480">sufficiunt nubis paulatim conveniundo;</l>
<l n="481">urget enim quoque signiferi super aetheris aestus</l>
<l n="482">et quasi densendo subtexit caerula nimbis.</l>
<l n="483">Fit quoque ut hunc veniant in caelum extrinsecus illa</l>
<l n="484">corpora quae faciunt nubis nimbosque volantis;</l>
<l n="485">innumerabilem enim numerum summamque profundi</l>
<l n="486">esse infinitam docui, quantaque volarent</l>
<l n="487"> corpora mobilitate ostendi quamque repente</l>
<l n="488">immemorabile <del>per</del> spatium transire solerent.</l>
<l n="489">haut igitur mirumst, si parvo tempore saepe</l>
<l n="490">tam magnis ventis tempestas atque tenebrae</l>
<l n="491">coperiant maria ac terras inpensa superne,</l>
<l n="492">undique quandoquidem per caulas aetheris omnis</l>
<l n="493">et quasi per magni circum spiracula mundi</l>
<l n="494">exitus introitusque elementis redditus extat.</l>
<milestone unit="card" n="495"/>
<l n="495">Nunc age, quo pacto pluvius concrescat in altis</l>
<l n="496">nubibus umor et in terras demissus ut imber</l>
<l n="497">decidat, expediam. primum iam semina aquai</l>
<l n="498">multa simul vincam consurgere nubibus ipsis</l>
<l n="499">omnibus ex rebus pariterque ita crescere utrumque</l>
<l n="500">et nubis et aquam, quae cumque in nubibus extat,</l>
<l n="501">ut pariter nobis corpus cum sanguine crescit,</l>
<l n="502">sudor item atque umor qui cumque est denique membris.</l>
<l n="503">concipiunt etiam multum quoque saepe marinum</l>
<l n="504">umorem, vel uti pendentia vellera lanae,</l>
<l n="505">cum supera magnum mare venti nubila portant.</l>
<l n="506">consimili ratione ex omnibus amnibus umor</l>
<l n="507">tollitur in nubis. quo cum bene semina aquarum</l>
<l n="508">multa modis multis convenere undique adaucta,</l>
<l n="509">confertae nubes umorem mittere certant</l>
<l n="510">dupliciter; nam vis venti contrudit et ipsa</l>
<l n="511">copia nimborum turba maiore coacta</l>
<l n="512">urget et e supero premit ac facit effluere imbris.</l>
<l n="513">praeterea cum rarescunt quoque nubila ventis</l>
<l n="514">aut dissolvuntur solis super icta calore,</l>
<l n="515">mittunt umorem pluvium stillantque, quasi igni</l>
<l n="516">cera super calido tabescens multa liquescat.</l>
<l n="517">sed vehemens imber fit, ubi vehementer utraque</l>
<l n="518">nubila vi cumulata premuntur et impete venti.</l>
<l n="519">at retinere diu pluviae longumque morari</l>
<l n="520">consuerunt, ubi multa cientur semina aquarum</l>
<l n="521">atque aliis aliae nubes nimbique rigantes</l>
<l n="522">insuper atque omni vulgo de parte feruntur,</l>
<l n="523">terraque cum fumans umorem tota redhalat.</l>
<l n="524">hic ubi sol radiis tempestatem inter opacam</l>
<l n="525">adversa fulsit nimborum aspargine contra,</l>
<l n="526">tum color in nigris existit nubibus arqui.</l>
<l n="527">Cetera quae sursum crescunt sursumque creantur,</l>
<l n="528">et quae concrescunt in nubibus, omnia, prorsum</l>
<l n="529">omnia, nix venti grando gelidaeque pruinae</l>
<l n="530">et vis magna geli, magnum duramen aquarum,</l>
<l n="531">et mora quae fluvios passim refrenat aventis,</l>
<l n="532">perfacilest tamen haec reperire animoque videre,</l>
<l n="533">omnia quo pacto fiant quareve creentur,</l>
<l n="534">cum bene cognoris elementis reddita quae sint.</l>
<milestone unit="card" n="535"/>
<l n="535">Nunc age, quae ratio terrai motibus extet</l>
<l n="536">percipe. et in primis terram fac ut esse rearis</l>
<l n="537">supter item ut supera ventosis undique plenam</l>
<l n="538">speluncis multosque lacus multasque lucunas</l>
<l n="539">in gremio gerere et rupes deruptaque saxa;</l>
<l n="540">multaque sub tergo terrai flumina tecta</l>
<l n="541">volvere vi fluctus summersos <del>cae</del>ca putandumst;</l>
<l n="542"> undique enim similem esse sui res postulat ipsa.</l>
<l n="543">his igitur rebus subiunctis suppositisque</l>
<l n="544">terra superne tremit magnis concussa ruinis,</l>
<l n="545">subter ubi ingentis speluncas subruit aetas;</l>
<l n="546">quippe cadunt toti montes magnoque repente</l>
<l n="547">concussu late disserpunt inde tremores.</l>
<l n="548">et merito, quoniam plaustris concussa tremescunt</l>
<l n="549">tecta viam propter non magno pondere tota,</l>
<l n="550">nec minus exultant, si quidvis cumque viai</l>
<l n="551">ferratos utrimque rotarum succutit orbes.</l>
<l n="552">Fit quoque, ubi in magnas aquae vastasque lucunas</l>
<l n="553">gleba vetustate e terra provolvitur ingens,</l>
<l n="554">ut iactetur aquae fluctu quoque terra vacillans;</l>
<l n="555">ut vas inter <del>aquas</del> non quit constare, nisi umor</l>
<l n="556">destitit in dubio fluctu iactarier intus.</l>
<l n="557">Praeterea ventus cum per loca subcava terrae</l>
<l n="558">collectus parte ex una procumbit et urget</l>
<l n="559">obnixus magnis speluncas viribus altas,</l>
<l n="560">incumbit tellus quo venti prona premit vis.</l>
<l n="561">tum supera terram quae sunt extructa domorum</l>
<l n="562">ad caelumque magis quanto sunt edita quaeque,</l>
<l n="563">inclinata minent in eandem prodita partem</l>
<l n="564">protractaeque trabes inpendent ire paratae.</l>
<l n="565">et metuunt magni naturam credere mundi</l>
<l n="566">exitiale aliquod tempus clademque manere,</l>
<l n="567">cum videant tantam terrarum incumbere molem!</l>
<l n="568">quod nisi respirent venti, <del>vis</del> nulla refrenet</l>
<l n="569">res neque ab exitio possit reprehendere euntis;</l>
<l n="570">nunc quia respirant alternis inque gravescunt</l>
<l n="571">et quasi collecti redeunt ceduntque repulsi,</l>
<l n="572">saepius hanc ob rem minitatur terra ruinas</l>
<l n="573">quam facit; inclinatur enim retroque recellit</l>
<l n="574">et recipit prolapsa suas in pondere sedes.</l>
<l n="575">hac igitur ratione vacillant omnia tecta,</l>
<l n="576">summa magis mediis, media imis, ima perhilum.</l>
<milestone unit="card" n="577"/>
<l n="577">Est haec eiusdem quoque magni causa tremoris.</l>
<l n="578">ventus ubi atque animae subito vis maxima quaedam</l>
<l n="579">aut extrinsecus aut ipsa tellure coorta</l>
<l n="580">in loca se cava terrai coniecit ibique</l>
<l n="581">speluncas inter magnas fremit ante tumultu</l>
<l n="582">versabunda<add>QUE</add> portatur, post incita cum vis</l>
<l n="583">exagitata foras erumpitur et simul altam</l>
<l n="584">diffindens terram magnum concinnat hiatum.</l>
<l n="585">in Syria Sidone quod accidit et fuit Aegi</l>
<l n="586">in Peloponneso, quas exitus hic animai</l>
<l n="587">disturbat urbes et terrae motus obortus.</l>
<l n="588">multaque praeterea ceciderunt moenia magnis</l>
<l n="589">motibus in terris et multae per mare pessum</l>
<l n="590">subsedere suis pariter cum civibus urbes.</l>
<l n="591">quod nisi prorumpit, tamen impetus ipse animai</l>
<l n="592">et fera vis venti per crebra foramina terrae</l>
<l n="593">dispertitur ut horror et incutit inde tremorem;</l>
<l n="594">frigus uti nostros penitus cum venit in artus,</l>
<l n="595">concutit invitos cogens tremere atque movere.</l>
<l n="596">ancipiti trepidant igitur terrore per urbis,</l>
<l n="597"> tecta superne timent, metuunt inferne cavernas</l>
<l n="598">terrai ne dissoluat natura repente,</l>
<l n="599">neu distracta suum late dispandat hiatum</l>
<l n="600">idque suis confusa velit complere ruinis.</l>
<l n="601">proinde licet quamvis caelum terramque reantur</l>
<l n="602">incorrupta fore aeternae mandata saluti:</l>
<l n="603">et tamen inter dum praesens vis ipsa pericli</l>
<l n="604">subdit et hunc stimulum quadam de parte timoris,</l>
<l n="605">ne pedibus raptim tellus subtracta feratur</l>
<l n="606">in barathrum rerumque sequatur prodita summa</l>
<l n="607">funditus et fiat mundi confusa ruina.</l>
<l><gap reason="lost"/></l>
<milestone unit="card" n="608"/>
<l n="608">Principio mare mirantur non reddere maius</l>
<l n="609">naturam, quo sit tantus decursus aquarum,</l>
<l n="610">omnia quo veniant ex omni flumina parte.</l>
<l n="611">adde vagos imbris tempestatesque volantes,</l>
<l n="612">omnia quae maria ac terras sparguntque rigantque;</l>
<l n="613">adde suos fontis; tamen ad maris omnia summam</l>
<l n="614">guttai vix instar erunt unius adaugmen;</l>
<l n="615">quo minus est mirum mare non augescere magnum.</l>
<l n="616">Praeterea magnam sol partem detrahit aestu.</l>
<l n="617">quippe videmus enim vestis umore madentis</l>
<l n="618">exsiccare suis radiis ardentibus solem;</l>
<l n="619">at pelage multa et late substrata videmus.</l>
<l n="620">proinde licet quamvis ex uno quoque loco sol</l>
<l n="621">umoris parvam delibet ab aequore partem,</l>
<l n="622">largiter in tanto spatio tamen auferet undis.</l>
<l n="623">Tum porro venti quoque magnam tollere partem</l>
<l n="624">umoris possunt verrentes aequora, ventis</l>
<l n="625">una nocte vias quoniam persaepe videmus</l>
<l n="626">siccari mollisque luti concrescere crustas.</l>
<l n="627">Praeterea docui multum quoque tollere nubes</l>
<l n="628">umorem magno conceptum ex aequore ponti</l>
<l n="629">et passim toto terrarum spargere in orbi,</l>
<l n="630">cum pluit in terris et venti nubila portant.</l>
<l n="631">Postremo quoniam raro cum corpore tellus</l>
<l n="632">est et coniunctast oras maris undique cingens,</l>
<l n="633">debet, ut in mare de terris venit umor aquai,</l>
<l n="634">in terras itidem manare ex aequore salso;</l>
<l n="635">percolatur enim virus retroque remanat</l>
<l n="636">materies umoris et ad caput amnibus omnis</l>
<l n="637">confluit, inde super terras redit agmine dulci</l>
<l n="638">qua via secta semel liquido pede detulit undas.</l>
<milestone unit="card" n="639"/>
<l n="639">Nunc ratio quae sit, per fauces montis ut Aetnae</l>
<l n="640">expirent ignes inter dum turbine tanto,</l>
<l n="641">expediam; neque enim mediocri clade coorta</l>
<l n="642">flammae tempestas Siculum dominata per agros</l>
<l n="643">finitimis ad se convertit gentibus ora,</l>
<l n="644">fumida cum caeli scintillare omnia templa</l>
<l n="645">cernentes pavida complebant pectora cura,</l>
<l n="646">quid moliretur rerum natura novarum.</l>
<l n="647">Hisce tibi in rebus latest alteque videndum</l>
<l n="648">et longe cunctas in partis dispiciendum,</l>
<l n="649">ut reminiscaris summam rerum esse profundam</l>
<l n="650">et videas caelum summai totius unum</l>
<l n="651"> quam sit parvula pars et quam multesima constet</l>
<l n="652">nec tota pars, homo terrai quota totius unus.</l>
<l n="653">quod bene propositum si plane contueare</l>
<l n="654">ac videas plane, mirari multa relinquas.</l>
<l n="655">numquis enim nostrum miratur, siquis in artus</l>
<l n="656">accepit calido febrim fervore coortam</l>
<l n="657">aut alium quemvis morbi per membra dolorem?</l>
<l n="658">opturgescit enim subito pes, arripit acer</l>
<l n="659">saepe dolor dentes, oculos invadit in ipsos,</l>
<l n="660">existit sacer ignis et urit corpore serpens</l>
<l n="661">quam cumque arripuit partem repitque per artus,</l>
<l n="662">ni mirum quia sunt multarum semina rerum</l>
<l n="663">et satis haec tellus morbi caelumque mali fert,</l>
<l n="664">unde queat vis immensi procrescere morbi.</l>
<l n="665">sic igitur toti caelo terraeque putandumst</l>
<l n="666">ex infinito satis omnia suppeditare,</l>
<l n="667">unde repente queat tellus concussa moveri</l>
<l n="668">perque mare ac terras rapidus percurrere turbo,</l>
<l n="669">ignis abundare Aetnaeus, flammescere caelum;</l>
<l n="670">id quoque enim fit et ardescunt caelestia templa</l>
<l n="671">et tempestates pluviae graviore coortu</l>
<l n="672">sunt, ubi forte ita se tetulerunt semina aquarum.</l>
<l n="673">'at nimis est ingens incendi turbidus ardor.'</l>
<l n="674">scilicet et fluvius qui visus maximus ei,</l>
<l n="675">qui non ante aliquem maiorem vidit, et ingens</l>
<l n="676">arbor homoque videtur et omnia de genere omni</l>
<l n="677">maxima quae vidit quisque, haec ingentia fingit,</l>
<l n="678">cum tamen omnia cum caelo terraque marique</l>
<l n="679">nil sint ad summam summai totius omnem.</l>
<milestone unit="card" n="680"/>
<l n="680">Nunc tamen illa modis quibus inritata repente</l>
<l n="681">flamma foras vastis Aetnae fornacibus efflet,</l>
<l n="682">expediam. primum totius subcava montis</l>
<l n="683">est natura fere silicum suffulta cavernis.</l>
<l n="684">omnibus est porro in speluncis ventus et <choice><reg>aeer</reg><orig>aeër</orig></choice>.</l>
<l n="685">ventus enim fit, ubi est agitando percitus <choice><reg>aeer</reg><orig>aeër</orig></choice>.</l>
<l n="686">hic ubi percaluit cale fecitque omnia circum</l>
<l n="687">saxa furens, qua contingit, terramque et ab ollis</l>
<l n="688">excussit calidum flammis velocibus ignem,</l>
<l n="689">tollit se ac rectis ita faucibus eicit alte.</l>
<l n="690">fert itaque ardorem longe longeque favillam</l>
<l n="691">differt et crassa volvit caligine fumum</l>
<l n="692">extruditque simul mirando pondere saxa;</l>
<l n="693">ne dubites quin haec animai turbida sit vis.</l>
<l n="694">praeterea magna ex parti mare montis ad eius</l>
<l n="695">radices frangit fluctus aestumque resolvit.</l>
<l n="696">ex hoc usque mari speluncae montis ad altas</l>
<l n="697">perveniunt subter fauces. hac ire fatendumst</l>
<l><gap reason="lost"/></l>
<l n="698">et penetrare mari penitus res cogit aperto</l>
<l n="699">atque efflare foras ideoque extollere flammam</l>
<l n="700">saxaque subiectare et arenae tollere nimbos.</l>
<l n="701">in summo sunt vertice enim crateres, ut ipsi</l>
<l n="702">nominitant, nos quod fauces perhibemus et ora.</l>
<milestone unit="card" n="703"/>
<l n="703">Sunt aliquot quoque res quarum unam dicere causam</l>
<l n="704">non satis est, verum pluris, unde una tamen sit;</l>
<l n="705"> corpus ut exanimum siquod procul ipse iacere</l>
<l n="706">conspicias hominis, fit ut omnis dicere causas</l>
<l n="707">conveniat leti, dicatur ut illius una;</l>
<l n="708">nam <del>ne</del>que eum ferro nec frigore vincere possis</l>
<l n="709">interiisse neque a morbo neque forte veneno,</l>
<l n="710">verum aliquid genere esse ex hoc quod contigit ei</l>
<l n="711">scimus. item in multis hoc rebus dicere habemus.</l>
<l n="712">Nilus in aestatem crescit campisque redundat</l>
<l n="713">unicus in terris, Aegypti totius amnis.</l>
<l n="714">is rigat Aegyptum medium per saepe calorem,</l>
<l n="715">aut quia sunt aestate aquilones ostia contra,</l>
<l n="716">anni tempore eo, qui etesiae esse feruntur,</l>
<l n="717">et contra fluvium flantes remorantur et undas</l>
<l n="718">cogentes sursus replent coguntque manere.</l>
<l n="719">nam dubio procul haec adverso flabra feruntur</l>
<l n="720">flumine, quae gelidis ab stellis axis aguntur;</l>
<l n="721">ille ex aestifera parti venit amnis ab austro</l>
<l n="722">inter nigra virum percocto saecla colore</l>
<l n="723">exoriens penitus media ab regione diei.</l>
<l n="724">est quoque uti possit magnus congestus harenae</l>
<l n="725">fluctibus adversis oppilare ostia contra,</l>
<l n="726">cum mare permotum ventis ruit intus harenam;</l>
<l n="727">quo fit uti pacto liber minus exitus amnis</l>
<l n="728">et proclivis item fiat minus impetus undis.</l>
<l n="729">fit quoque uti pluviae forsan magis ad caput ei</l>
<l n="730">tempore eo fiant, quo etesia flabra aquilonum</l>
<l n="731">nubila coniciunt in eas tunc omnia partis.</l>
<l n="732">scilicet, ad mediam regionem eiecta diei</l>
<l n="733">cum convenerunt, ibi ad altos denique montis</l>
<l n="734">contrusae nubes coguntur vique premuntur.</l>
<l n="735">forsitan Aethiopum penitus de montibus altis</l>
<l n="736">crescat, ubi in campos albas descendere ningues</l>
<l n="737">tabificis subigit radiis sol omnia lustrans.</l>
<milestone unit="card" n="738"/>
<l n="738">Nunc age, Averna tibi quae sint loca cumque lacusque,</l>
<l n="739">expediam, quali natura praedita constent.</l>
<l n="740">principio, quod Averna vocantur nomine, id ab re</l>
<l n="741">inpositumst, quia sunt avibus contraria cunctis,</l>
<l n="742">e regione ea quod loca cum venere volantes,</l>
<l n="743">remigii oblitae pennarum vela remittunt</l>
<l n="744">praecipitesque cadunt molli cervice profusae</l>
<l n="745">in terram, si forte ita fert natura locorum,</l>
<l n="746">aut in aquam, si forte lacus substratus Averni.</l>
<l n="747">is locus est Cumas aput, acri sulpure montis</l>
<l n="748">oppleti calidis ubi fumant fontibus aucti.</l>
<l n="749">est et Athenaeis in moenibus, arcis in ipso</l>
<l n="750">vertice, Palladis ad templum Tritonidis almae,</l>
<l n="751">quo numquam pennis appellunt corpora raucae</l>
<l n="752">cornices, non cum fumant altaria donis;</l>
<l n="753">usque adeo fugitant non iras Palladis acris</l>
<l n="754">pervigili causa, Graium ut cecinere <choice><reg>poeetae</reg><orig>poeëtae</orig></choice>,</l>
<l n="755">sed natura loci opus efficit ipsa suapte.</l>
<l n="756">in Syria quoque fertur item locus esse videri,</l>
<l n="757">quadripedes quoque quo simul ac vestigia primum</l>
<l n="758">intulerint, graviter vis cogat concidere ipsa,</l>
<l n="759">manibus ut si sint divis mactata repente.</l>
<l n="760"> omnia quae naturali ratione geruntur,</l>
<l n="761">et quibus e fiant causis apparet origo;</l>
<l n="762">ianua ne pote eis Orci regionibus esse</l>
<l n="763">credatur, post hinc animas Acheruntis in oras</l>
<l n="764">ducere forte deos manis inferne reamur,</l>
<l n="765">naribus alipedes ut cervi saepe putantur</l>
<l n="766">ducere de latebris serpentia saecla ferarum.</l>
<l n="767">quod procul a vera quam sit ratione repulsum</l>
<l n="768">percipe; nam de re nunc ipsa dicere conor.</l>
<milestone unit="card" n="769"/>
<l n="769">Principio hoc dico, quod dixi saepe quoque ante,</l>
<l n="770">in terra cuiusque modi rerum esse figuras;</l>
<l n="771">multa, cibo quae sunt, vitalia multaque, morbos</l>
<l n="772">incutere et mortem quae possint adcelerare.</l>
<l n="773">et magis esse aliis alias animantibus aptas</l>
<l n="774">res ad vitai rationem ostendimus ante</l>
<l n="775">propter dissimilem naturam dissimilisque</l>
<l n="776">texturas inter sese primasque figuras.</l>
<l n="777">multa meant inimica per auris, multa per ipsas</l>
<l n="778">insinuant naris infesta atque aspera tactu,</l>
<l n="779">nec sunt multa parum tactu vitanda neque autem</l>
<l n="780">aspectu fugienda saporeque tristia quae sint.</l>
<l n="781">Deinde videre licet quam multae sint homini res</l>
<l n="782">acriter infesto sensu spurcaeque gravisque;</l>
<l n="783">arboribus primum certis gravis umbra tributa</l>
<l n="784">usque adeo, capitis faciant ut saepe dolores,</l>
<l n="785">siquis eas subter iacuit prostratus in herbis.</l>
<l n="786">est etiam magnis Heliconis montibus arbos</l>
<l n="787">floris odore hominem taetro consueta necare.</l>
<l n="788">scilicet haec ideo terris ex omnia surgunt,</l>
<l n="789">multa modis multis multarum semina rerum</l>
<l n="790">quod permixta gerit tellus discretaque tradit.</l>
<l n="791">nocturnumque recens extinctum lumen ubi acri</l>
<l n="792">nidore offendit nares, consopit ibidem,</l>
<l n="793">concidere et spumas qui morbo mittere suevit.</l>
<l n="794">castoreoque gravi mulier sopita recumbit,</l>
<l n="795">et manibus nitidum teneris opus effluit ei,</l>
<l n="796">tempore eo si odoratast quo menstrua solvit.</l>
<l n="797">multaque praeterea languentia membra per artus</l>
<l n="798">solvunt atque animam labefactant sedibus intus.</l>
<l n="799">denique si calidis etiam cunctere lavabris</l>
<l n="800">plenior et lueris, solio ferventis aquai</l>
<l n="801">quam facile in medio fit uti des saepe ruinas!</l>
<l n="802">carbonumque gravis vis atque odor insinuatur</l>
<l n="803">quam facile in cerebrum, nisi aqua praecepimus ante!</l>
<l n="804">at cum membra domans percepit fervida febris,</l>
<l n="805">tum fit odor vini plagae mactabilis instar.</l>
<l n="806">nonne vides etiam terra quoque sulpur in ipsa</l>
<l n="807">gignier et taetro concrescere odore bitumen,</l>
<l n="808">denique ubi argenti venas aurique secuntur,</l>
<l n="809">terrai penitus scrutantes abdita ferro,</l>
<l n="810">qualis expiret Scaptensula subter odores?</l>
<l n="811">quidve mali fit ut exalent aurata metalla!</l>
<l n="812">quas hominum reddunt facies qualisque colores!</l>
<l n="813">nonne vides audisve perire in tempore parvo</l>
<l n="814">quam soleant et quam vitai copia desit,</l>
<l n="815"> quos opere in tali cohibet vis magna necessis?</l>
<l n="816">hos igitur tellus omnis exaestuat aestus</l>
<l n="817">expiratque foras in apertum promptaque caeli.</l>
<milestone unit="card" n="818"/>
<l n="818">Sic et Averna loca alitibus summittere debent</l>
<l n="819">mortiferam vim. de terra quae surgit in auras,</l>
<l n="820">ut spatium caeli quadam de parte venenet;</l>
<l n="821">quo simul ac primum pennis delata sit ales,</l>
<l n="822">impediatur ibi caeco correpta veneno,</l>
<l n="823">ut cadat e regione loci, qua derigit aestus.</l>
<l n="824">quo cum conruit, hic eadem vis illius aestus</l>
<l n="825">reliquias vitae membris ex omnibus aufert.</l>
<l n="826">quippe etenim primo quasi quendam conciet aestum;</l>
<l n="827">posterius fit uti. cum iam cecidere veneni</l>
<l n="828">in fontis ipsos, ibi sit quoque vita vomenda,</l>
<l n="829">propterea quod magna mali fit copia circum.</l>
<l n="830">Fit quoque ut inter dum vis haec atque aestus Averni</l>
<l n="831"><choice><reg>aeera</reg><orig>aeëra</orig></choice>, qui inter avis cumquest terramque locatus.</l>
<l n="832">discutiat, prope uti locus hic linquatur inanis.</l>
<l n="833">cuius ubi e regione loci venere volantis,</l>
<l n="834">claudicat extemplo pinnarum nisus inanis</l>
<l n="835">et conamen utrimque alarum proditur omne.</l>
<l n="836">hic ubi nixari nequeunt insistereque alis,</l>
<l n="837">scilicet in terram delabi pondere cogit</l>
<l n="838">natura, et vacuum prope iam per inane iacentes</l>
<l n="839">dispergunt animas per caulas corporis omnis.</l>
<l><gap reason="lost"/></l>
<milestone unit="card" n="840"/>
<l n="840">frigidior porro in puteis aestate fit umor,</l>
<l n="841">arescit quia terra calore et semina si qua</l>
<l n="842">forte vaporis habet proprie, dimittit in auras.</l>
<l n="843">quo magis est igitur tellus effeta calore,</l>
<l n="844">fit quoque frigidior qui in terrast abditus umor.</l>
<l n="845">frigore cum premitur porro omnis terra coitque</l>
<l n="846">et quasi concrescit, fit scilicet ut coeundo</l>
<l n="847">exprimat in puteos si quem gerit ipsa calorem.</l>
<l n="848">Esse apud Hammonis fanum fons luce diurna</l>
<l n="849">frigidus et calidus nocturno tempore fertur.</l>
<l n="850">hunc homines fontem nimis admirantur et acri</l>
<l n="851">sole putant subter terras fervescere partim,</l>
<l n="852">nox ubi terribili terras caligine texit.</l>
<l n="853">quod nimis a verast longe ratione remotum.</l>
<l n="854">quippe ubi sol nudum contractans corpus aquai</l>
<l n="855">non quierit calidum supera de reddere parte,</l>
<l n="856">cum superum lumen tanto fervore fruatur,</l>
<l n="857">qui queat hic supter tam crasso corpore terram</l>
<l n="858">perquoquere umorem et calido focilare vapore?</l>
<l n="859">praesertim cum vix possit per saepta domorum</l>
<l n="860">insinuare suum radiis ardentibus aestum.</l>
<l n="861">quae ratiost igitur? ni mirum terra magis quod</l>
<l n="862">rara tenet circum fontem quam cetera tellus</l>
<l n="863">multaque sunt ignis prope semina corpus aquai.</l>
<l n="864">hoc ubi roriferis terram nox obruit undis,</l>
<l n="865">extemplo penitus frigescit terra coitque.</l>
<l n="866">hac ratione fit ut, tam quam compressa manu sit,</l>
<l n="867">exprimat in fontem quae semina cumque habet ignis,</l>
<l n="868">quae calidum faciunt laticis tactum atque vaporem.</l>
<l n="869"> inde ubi sol radiis terram dimovit obortus</l>
<l n="870">et rare fecit calido miscente vapore,</l>
<l n="871">rursus in antiquas redeunt primordia sedes</l>
<l n="872">ignis et in terram cedit calor omnis aquai.</l>
<l n="873">frigidus hanc ob rem fit fons in luce diurna.</l>
<l n="874">praeterea solis radiis iactatur aquai</l>
<l n="875">umor et in lucem tremulo rarescit ab aestu;</l>
<l n="876">propterea fit uti quae semina cumque habet ignis</l>
<l n="877">dimittat; quasi saepe gelum, quod continet in se,</l>
<l n="878">mittit et exsolvit glaciem nodosque relaxat.</l>
<milestone unit="card" n="879"/>
<l n="879">Frigidus est etiam fons, supra quem sita saepe</l>
<l n="880">stuppa iacit flammam concepto protinus igni,</l>
<l n="881">taedaque consimili ratione accensa per undas</l>
<l n="882">conlucet, quo cumque natans impellitur auris.</l>
<l n="883">ni mirum quia sunt in aqua permulta vaporis</l>
<l n="884">semina de terraque necessest funditus ipsa</l>
<l n="885">ignis corpora per totum consurgere fontem</l>
<l n="886">et simul exspirare foras exireque in auras,</l>
<l n="887">non ita multa tamen, calidus queat ut fieri fons;</l>
<l n="888">praeterea dispersa foras erumpere cogit</l>
<l n="889">vis per aquam subito sursumque ea conciliari.</l>
<l n="890">quod genus endo marist Aradi fons, dulcis aquai</l>
<l n="891">qui scatit et salsas circum se dimovet undas;</l>
<l n="892">et multis aliis praebet regionibus aequor</l>
<l n="893">utilitatem opportunam sitientibus nautis,</l>
<l n="894">quod dulcis inter salsas intervomit undas.</l>
<l n="895">sic igitur per eum possunt erumpere fontem</l>
<l n="896">et scatere illa foras; in stuppam semina quae cum</l>
<l n="897">conveniunt aut in taedai corpore adhaerent,</l>
<l n="898">ardescunt facile extemplo, quia multa quoque in se</l>
<l n="899">semina habent ignis stuppae taedaeque tenentes.</l>
<l n="900">nonne vides etiam, nocturna ad lumina linum</l>
<l n="901">nuper ubi extinctum admoveas, accendier ante</l>
<l n="902">quam tetigit flammam, taedamque pari ratione?</l>
<l n="903">multaque praeterea prius ipso tacta vapore</l>
<l n="904">eminus ardescunt quam comminus imbuat ignis.</l>
<l n="905">hoc igitur fieri quoque in illo fonte putandumst.</l>
<milestone unit="card" n="906"/>
<l n="906">Quod super est, agere incipiam quo foedere fiat</l>
<l n="907">naturae, lapis hic ut ferrum ducere possit,</l>
<l n="908">quem Magneta vocant patrio de nomine Grai,</l>
<l n="909">Magnetum quia sit patriis in finibus ortus.</l>
<l n="910">hunc homines lapidem mirantur; quippe catenam</l>
<l n="911">saepe ex anellis reddit pendentibus ex se.</l>
<l n="912">quinque etenim licet inter dum pluresque videre</l>
<l n="913">ordine demisso levibus iactarier auris,</l>
<l n="914">unus ubi ex uno dependet supter adhaerens</l>
<l n="915">ex alioque alius lapidis vim vinclaque noscit;</l>
<l n="916">usque adeo permananter vis pervalet eius.</l>
<l n="917">Hoc genus in rebus firmandumst multa prius quam</l>
<l n="918">ipsius rei rationem reddere possis,</l>
<l n="919">et nimium longis ambagibus est adeundum;</l>
<l n="920">quo magis attentas auris animumque reposco.</l>
<l n="921">Principio omnibus ab rebus, quas cumque videmus,</l>
<l n="922">perpetuo fluere ac mitti spargique necessest</l>
<l n="923">corpora quae feriant oculos visumque lacessant.</l>
<l n="924"> perpetuoque fluunt certis ab rebus odores;</l>
<l n="925">frigus ut <del>a</del> fluviis, calor a sole, aestus ab undis</l>
<l n="926">aequoris, exesor moerorum, litora propter;</l>
<l n="927">nec varii cessant sonitus manare per auras;</l>
<l n="928">denique in os salsi venit umor saepe saporis,</l>
<l n="929">cum mare versamur propter, dilutaque contra</l>
<l n="930">cum tuimur misceri absinthia, tangit amaror.</l>
<l n="931">usque adeo omnibus ab rebus res quaeque fluenter</l>
<l n="932">fertur et in cunctas dimittitur undique partis</l>
<l n="933">nec mora nec requies interdatur ulla fluendi,</l>
<l n="934">perpetuo quoniam sentimus et omnia semper</l>
<l n="935">cernere odorari licet et sentire sonare.</l>
<milestone unit="card" n="936"/>
<l n="936">Nunc omnis repetam quam raro corpore sint res</l>
<l n="937">commemorare; quod in primo quoque carmine claret.</l>
<l n="938">quippe etenim, quamquam multas hoc pertinet ad res</l>
<l n="939">noscere, cum primis hanc ad rem protinus ipsam,</l>
<l n="940">qua de disserere adgredior, firmare necessest</l>
<l n="941">nil esse in promptu nisi mixtum corpus inani.</l>
<l n="942">principio fit ut in speluncis saxa superna</l>
<l n="943">sudent umore et guttis manantibus stillent.</l>
<l n="944">manat item nobis e toto corpore sudor,</l>
<l n="945">crescit barba pilique per omnia membra, per artus.</l>
<l n="946">diditur in venas cibus omnis, auget alitque</l>
<l n="947">corporis extremas quoque partis unguiculosque.</l>
<l n="948">frigus item transire per aes calidumque vaporem</l>
<l n="949">sentimus, sentimus item transire per aurum</l>
<l n="950">atque per argentum, cum pocula plena tenemus.</l>
<l n="951">denique per dissaepta domorum saxea voces</l>
<l n="952">pervolitant, permanat odor frigusque vaposque</l>
<l n="953">ignis, qui ferri quoque vim penetrare <choice><reg>sueevit</reg><orig>sueëvit</orig></choice>,</l>
<l n="954">denique qua circum caeli lorica <choice><reg>coeercet</reg><orig>coeërcet</orig></choice>,</l>
<l n="955">morbida visque simul, cum extrinsecus insinuatur;</l>
<l n="956">et tempestate in terra caeloque coorta</l>
<l n="957">in caelum terrasque remotae iure facessunt;</l>
<l n="958">quandoquidem nihil est nisi raro corpore nexum.</l>
<milestone unit="card" n="959"/>
<l n="959">Huc accedit uti non omnia, quae iaciuntur</l>
<l n="960">corpora cumque ab rebus, eodem praedita sensu</l>
<l n="961">atque eodem pacto rebus sint omnibus apta.</l>
<l n="962">principio terram sol excoquit et facit are,</l>
<l n="963">at glaciem dissolvit et altis montibus altas</l>
<l n="964">extructas<del>que</del> nives radiis tabescere cogit;</l>
<l n="965">denique cera lique fit in eius posta vapore.</l>
<l n="966">ignis item liquidum facit aes aurumque resolvit,</l>
<l n="967">at coria et carnem trahit et conducit in unum.</l>
<l n="968">umor aquae porro ferrum condurat ab igni,</l>
<l n="969">at coria et carnem mollit durata calore.</l>
<l n="970">barbigeras oleaster eo iuvat usque capellas,</l>
<l n="971">effluat ambrosias quasi vero et nectare tinctus;</l>
<l n="972">qua nihil est homini quod amarius fronde ac<del>ida</del> extet.</l>
<l n="973">denique amaracinum fugitat sus et timet omne</l>
<l n="974">unguentum; nam saetigeris subus acre venenumst;</l>
<l n="975">quod nos inter dum tam quam recreare videtur.</l>
<l n="976">at contra nobis caenum taeterrima cum sit</l>
<l n="977">spurcities, eadem subus haec iucunda videtur,</l>
<l n="978">insatiabiliter toti ut volvantur ibidem.</l>
<milestone unit="card" n="979"/>
<l n="979"> Hoc etiam super est, ipsa quam dicere de re</l>
<l n="980">adgredior, quod dicendum prius esse videtur.</l>
<l n="981">multa foramina cum variis sint reddita rebus,</l>
<l n="982">dissimili inter se natura praedita debent</l>
<l n="983">esse et habere suam naturam quaeque viasque.</l>
<l n="984">quippe etenim varii sensus animantibus insunt,</l>
<l n="985">quorum quisque suam proprie rem percipit in se;</l>
<l n="986">nam penetrare alio sonitus alioque saporem</l>
<l n="987">cernimus e sucis, alio nidoris odores.</l>
<l n="988"><del>scilicet id fieri cogit natura viarum</del></l>
<l n="989"><del>multimodis varians, ut paulo ostendimus ante.</del></l>
<l n="990">praeterea manare aliud per saxa videtur,</l>
<l n="991">atque aliud lignis, aliud transire per aurum,</l>
<l n="992">argentoque foras aliud vitroque meare;</l>
<l n="993">nam fluere hac species, illac calor ire videtur,</l>
<l n="994">atque aliis aliud citius transmittere eadem.</l>
<l n="995">scilicet id fieri cogit natura viarum</l>
<l n="996">multimodis varians, ut paulo ostendimus ante,</l>
<l n="997">propter dissimilem naturam textaque rerum.</l>
<l n="998">Qua propter, bene ubi haec confirmata atque locata</l>
<l n="999">omnia constiterint nobis praeposta parata,</l>
<l n="1000">quod super est, facile hinc ratio reddetur et omnis</l>
<l n="1001">causa pate fiet, quae ferri pelliciat vim.</l>
<milestone unit="card" n="1002"/>
<l n="1002">Principio fluere e lapide hoc permulta necessest</l>
<l n="1003">semina sive aestum, qui discutit <choice><reg>aeera</reg><orig>aeëra</orig></choice> plagis,</l>
<l n="1004">inter qui lapidem ferrumque est cumque locatus.</l>
<l n="1005">hoc ubi inanitur spatium multusque vace fit</l>
<l n="1006">in medio locus, extemplo primordia ferri</l>
<l n="1007">in vacuum prolapsa cadunt coniuncta, fit utque</l>
<l n="1008">anulus ipse sequatur eatque ita corpore toto.</l>
<l n="1009">nec res ulla magis primoribus ex elementis</l>
<l n="1010">indupedita suis arte conexa cohaeret</l>
<l n="1011">quam validi ferri natura et frigidus horror.</l>
<l n="1012">quo minus est mirum, quod dicitur esse alienum,</l>
<l n="1013">corpora si nequeunt e ferro plura coorta</l>
<l n="1014">in vacuum ferri, quin anulus ipse sequatur;</l>
<l n="1015">quod facit et sequitur, donec pervenit ad ipsum</l>
<l n="1016">iam lapidem caecisque in eo compagibus haesit.</l>
<l n="1017">hoc fit idem cunctas in partis; unde vace fit</l>
<l n="1018">cumque locus, sive e transverso sive superne,</l>
<l n="1019">corpora continuo in vacuum vicina feruntur;</l>
<l n="1020">quippe agitantur enim plagis aliunde nec ipsa</l>
<l n="1021">sponte sua sursum possunt consurgere in auras.</l>
<l n="1022">huc accedit item, quare queat id magis esse,</l>
<l n="1023">haec quoque res adiumento motuque iuvatur,</l>
<l n="1024">quod, simul a fronte est anelli rarior <choice><reg>aeer</reg><orig>aeër</orig></choice></l>
<l n="1025">factus inanitusque locus magis ac vacuatus,</l>
<l n="1026">continuo fit uti qui post est cumque locatus</l>
<l n="1027"><choice><reg>aeer</reg><orig>aeër</orig></choice> a tergo quasi provehat atque propellat.</l>
<l n="1028">semper enim circum positus res verberat <choice><reg>aeer</reg><orig>aeër</orig></choice>;</l>
<l n="1029">sed tali fit uti propellat tempore ferrum,</l>
<l n="1030">parte quod ex una spatium vacat et capit in se.</l>
<l n="1031">hic, tibi quem memoro, per crebra foramina ferri</l>
<l n="1032">parvas ad partis subtiliter insinuatus</l>
<l n="1033">trudit et inpellit, quasi navem velaque ventus.</l>
<l n="1034"> denique res omnes debent in corpore habere</l>
<l n="1035"><choice><reg>aeera</reg><orig>aeëra</orig></choice>, quandoquidem raro sunt corpore et <choice><reg>aeer</reg><orig>aeër</orig></choice></l>
<l n="1036">omnibus est rebus circum datus adpositusque.</l>
<l n="1037">hic igitur, penitus qui in ferrost abditus <choice><reg>aeer</reg><orig>aeër</orig></choice>,</l>
<l n="1038">sollicito motu semper iactatur eoque</l>
<l n="1039">verberat anellum dubio procul et ciet intus,</l>
<l n="1040">scilicet illo eodem fertur, quo praecipitavit</l>
<l n="1041">iam semel et partem in vacuam conamina sumpsit.</l>
<milestone unit="card" n="1042"/>
<l n="1042">Fit quoque ut a lapide hoc ferri natura recedat</l>
<l n="1043">inter dum, fugere atque sequi consueta vicissim.</l>
<l n="1044">exultare etiam Samothracia ferrea vidi</l>
<l n="1045">et ramenta simul ferri furere intus ahenis</l>
<l n="1046">in scaphiis, lapis hic Magnes cum subditus esset;</l>
<l n="1047">usque adeo fugere a saxo gestire videtur.</l>
<l n="1048">aere interposito discordia tanta creatur</l>
<l n="1049">propterea quia ni mirum prius aestus ubi aeris</l>
<l n="1050">praecepit ferrique vias possedit apertas,</l>
<l n="1051">posterior lapidis venit aestus et omnia plena</l>
<l n="1052">invenit in ferro neque habet qua tranet ut ante;</l>
<l n="1053">cogitur offensare igitur pulsareque fluctu</l>
<l n="1054">ferrea texta suo; quo pacto respuit ab se</l>
<l n="1055">atque per aes agitat, sine eo quod saepe resorbet.</l>
<l n="1056">Illud in his rebus mirari mitte, quod aestus</l>
<l n="1057">non valet e lapide hoc alias impellere item res.</l>
<l n="1058">pondere enim fretae partim stant, quod genus aurum;</l>
<l n="1059">at partim raro quia sunt cum corpore, ut aestus</l>
<l n="1060">pervolet intactus, nequeunt inpellier usquam,</l>
<l n="1061">lignea materies in quo genere esse videtur.</l>
<l n="1062">interutrasque igitur ferri natura locata</l>
<l n="1063">aeris ubi accepit quaedam corpuscula, tum fit,</l>
<l n="1064">inpellant ut eo Magnesia flumine saxa.</l>
<milestone unit="card" n="1065"/>
<l n="1065">nec tamen haec ita sunt aliarum rerum aliena,</l>
<l n="1066">ut mihi multa parum genere ex hoc suppeditentur,</l>
<l n="1067">quae memorare queam inter se singlariter apta.</l>
<l n="1068">saxa vides primum sola colescere calce.</l>
<l n="1069">glutine materies taurino iungitur una,</l>
<l n="1070">ut vitio venae tabularum saepius hiscant</l>
<l n="1071">quam laxare queant compages taurea vincla.</l>
<l n="1072">vitigeni latices aquai fontibus audent</l>
<l n="1073">misceri, cum pix nequeat gravis et leve olivom.</l>
<l n="1074">purpureusque colos conchyli iungitur uno</l>
<l n="1075">corpore cum lanae, dirimi qui non queat usquam,</l>
<l n="1076">non si Neptuni fluctu renovare operam des,</l>
<l n="1077">non mare si totum velit eluere omnibus undis.</l>
<l n="1078">denique res auro non aurum copulat una,</l>
<l n="1079">aerique <del>aes</del> plumbo fit uti iungatur ab albo?</l>
<l n="1080">cetera iam quam multa licet reperire! quid ergo?</l>
<l n="1081">nec tibi tam longis opus est ambagibus usquam</l>
<l n="1082">nec me tam multam hic operam consumere par est,</l>
<l n="1083">sed breviter paucis praestat comprendere multa.</l>
<l n="1084">quorum ita texturae ceciderunt mutua contra,</l>
<l n="1085">ut cava conveniant plenis haec illius illa</l>
<l n="1086">huiusque inter se, iunctura haec optima constat.</l>
<l n="1087">est etiam, quasi ut anellis hamisque plicata</l>
<l n="1088">inter se quaedam possint coplata teneri;</l>
<l n="1089"> quod magis in lapide hoc fieri ferroque videtur.</l>
<milestone unit="card" n="1090"/>
<l n="1090">Nunc ratio quae sit morbis aut unde repente</l>
<l n="1091">mortiferam possit cladem conflare coorta</l>
<l n="1092">morbida vis hominum generi pecudumque catervis,</l>
<l n="1093">expediam, primum multarum semina rerum</l>
<l n="1094">esse supra docui quae sint vitalia nobis,</l>
<l n="1095">et contra quae sint morbo mortique necessest</l>
<l n="1096">multa volare; ea cum casu sunt forte coorta</l>
<l n="1097">et perturbarunt caelum, fit morbidus <choice><reg>aeer</reg><orig>aeër</orig></choice>.</l>
<l n="1098">atque ea vis omnis morborum pestilitasque</l>
<l n="1099">aut extrinsecus ut nubes nebulaeque superne</l>
<l n="1100">per caelum veniunt aut ipsa saepe coorta</l>
<l n="1101">de terra surgunt, ubi putorem umida nactast</l>
<l n="1102">intempestivis pluviisque et solibus icta.</l>
<l n="1103">nonne vides etiam caeli novitate et aquarum</l>
<l n="1104">temptari procul a patria qui cumque domoque</l>
<l n="1105">adveniunt ideo quia longe discrepitant res?</l>
<l n="1106">nam quid Brittannis caelum differre putamus,</l>
<l n="1107">et quod in Aegypto est, qua mundi claudicat axis,</l>
<l n="1108">quidve quod in Ponto est differre et Gadibus atque</l>
<l n="1109">usque ad nigra virum percocto saecla colore?</l>
<l n="1110">quae cum quattuor inter se diversa videmus</l>
<l n="1111">quattuor a ventis et caeli partibus esse,</l>
<l n="1112">tum color et facies hominum distare videntur</l>
<l n="1113">largiter et morbi generatim saecla tenere.</l>
<l n="1114">est elephas morbus qui propter flumina Nili</l>
<l n="1115">gignitur Aegypto in media neque praeterea usquam.</l>
<l n="1116">Atthide temptantur gressus oculique in Achaeis</l>
<l n="1117">finibus. inde aliis alius locus est inimicus</l>
<l n="1118">partibus ac membris; varius concinnat id <choice><reg>aeer</reg><orig>aeër</orig></choice>.</l>
<l n="1119">proinde ubi se caelum, quod nobis forte alienum,</l>
<l n="1120">commovet atque <choice><reg>aeer</reg><orig>aeër</orig></choice> inimicus serpere coepit,</l>
<l n="1121">ut nebula ac nubes paulatim repit et omne</l>
<l n="1122">qua graditur conturbat et immutare coactat,</l>
<l n="1123">fit quoque ut, in nostrum cum venit denique caelum,</l>
<l n="1124">corrumpat reddatque sui simile atque alienum.</l>
<l n="1125">haec igitur subito clades nova pestilitasque</l>
<l n="1126">aut in aquas cadit aut fruges persidit in ipsas</l>
<l n="1127">aut alios hominum pastus pecudumque cibatus,</l>
<l n="1128">aut etiam suspensa manet vis <choice><reg>aeere</reg><orig>aeëre</orig></choice> in ipso</l>
<l n="1129">et, cum spirantes mixtas hinc ducimus auras,</l>
<l n="1130">illa quoque in corpus pariter sorbere necessest.</l>
<l n="1131">consimili ratione venit bubus quoque saepe</l>
<l n="1132">pestilitas et iam pigris balantibus aegror.</l>
<l n="1133">nec refert utrum nos in loca deveniamus</l>
<l n="1134">nobis adversa et caeli mutemus amictum,</l>
<l n="1135">an caelum nobis ultro natura corumptum</l>
<l n="1136">deferat aut aliquid quo non consuevimus uti,</l>
<l n="1137">quod nos adventu possit temptare recenti.</l>
<milestone unit="card" n="1138"/>
<l n="1138">Haec ratio quondam morborum et mortifer aestus</l>
<l n="1139">finibus in Cecropis funestos reddidit agros</l>
<l n="1140">vastavitque vias, exhausit civibus urbem.</l>
<l n="1141">nam penitus veniens Aegypti finibus ortus,</l>
<l n="1142"><choice><reg>aeera</reg><orig>aeëra</orig></choice> permensus multum camposque natantis,</l>
<l n="1143">incubuit tandem populo Pandionis omni.</l>
<l n="1144"> inde catervatim morbo mortique dabantur.</l>
<l n="1145">principio caput incensum fervore gerebant</l>
<l n="1146">et duplicis oculos suffusa luce rubentes.</l>
<l n="1147">sudabant etiam fauces intrinsecus atrae</l>
<l n="1148">sanguine et ulceribus vocis via saepta coibat</l>
<l n="1149">atque animi interpres manabat lingua cruore</l>
<l n="1150">debilitata malis, motu gravis, aspera tactu.</l>
<l n="1151">inde ubi per fauces pectus complerat et ipsum</l>
<l n="1152">morbida vis in cor maestum confluxerat aegris,</l>
<l n="1153">omnia tum vero vitai claustra lababant.</l>
<l n="1154">spiritus ore foras taetrum volvebat odorem,</l>
<l n="1155">rancida quo perolent proiecta cadavera ritu.</l>
<l n="1156">atque animi prorsum <del>tum</del> vires totius, omne</l>
<l n="1157">languebat corpus leti iam limine in ipso.</l>
<l n="1158">intolerabilibusque malis erat anxius angor</l>
<l n="1159">adsidue comes et gemitu commixta querella,</l>
<l n="1160">singultusque frequens noctem per saepe diemque</l>
<l n="1161">corripere adsidue nervos et membra coactans</l>
<l n="1162">dissoluebat eos, defessos ante, fatigans.</l>
<l n="1163">nec nimio cuiquam posses ardore tueri</l>
<l n="1164">corporis in summo summam fervescere partem,</l>
<l n="1165">sed potius tepidum manibus proponere tactum</l>
<l n="1166">et simul ulceribus quasi inustis omne rubere</l>
<l n="1167">corpus, ut est per membra sacer dum diditur ignis.</l>
<l n="1168">intima pars hominum vero flagrabat ad ossa,</l>
<l n="1169">flagrabat stomacho flamma ut fornacibus intus.</l>
<l n="1170">nil adeo posses cuiquam leve tenveque membris</l>
<l n="1171">vertere in utilitatem, at ventum et frigora semper.</l>
<l n="1172">in fluvios partim gelidos ardentia morbo</l>
<l n="1173">membra dabant nudum iacientes corpus in undas.</l>
<milestone unit="card" n="1174"/>
<l n="1174">multi praecipites nymphis putealibus alte</l>
<l n="1175">inciderunt ipso venientes ore patente:</l>
<l n="1176">insedabiliter sitis arida corpora mersans</l>
<l n="1177">aequabat multum parvis umoribus imbrem.</l>
<l n="1178">nec requies erat ulla mali: defessa iacebant</l>
<l n="1179">corpora. mussabat tacito medicina timore,</l>
<l n="1180">quippe patentia cum totiens ardentia morbis</l>
<l n="1181">lumina versarent oculorum expertia somno.</l>
<l n="1182">multaque praeterea mortis tum signa dabantur:</l>
<l n="1183">perturbata animi mens in maerore metuque,</l>
<l n="1184">triste supercilium, furiosus voltus et acer,</l>
<l n="1185">sollicitae porro plenaeque sonoribus aures,</l>
<l n="1186">creber spiritus aut ingens raroque coortus,</l>
<l n="1187">sudorisque madens per collum splendidus umor,</l>
<l n="1188">tenvia sputa minuta, croci contacta colore</l>
<l n="1189">salsaque per fauces rauca vix edita tussi.</l>
<l n="1190">in manibus vero nervi trahere et tremere artus</l>
<l n="1191">a pedibusque minutatim succedere frigus</l>
<l n="1192">non dubitabat. item ad supremum denique tempus</l>
<l n="1193">conpressae nares, nasi primoris acumen</l>
<l n="1194">tenve, cavati oculi, cava tempora, frigida pellis</l>
<l n="1195">duraque in ore, iacens rictu, frons tenta manebat.</l>
<l n="1196">nec nimio rigida post artus morte iacebant.</l>
<l n="1197">octavoque fere candenti lumine solis</l>
<l n="1198">aut etiam nona reddebant lampade vitam.</l>
<l n="1199"> quorum siquis, ut est, vitarat funera leti,</l>
<l n="1200">ulceribus taetris et nigra proluvie alvi</l>
<l n="1201">posterius tamen hunc tabes letumque manebat,</l>
<l n="1202">aut etiam multus capitis cum saepe dolore</l>
<l n="1203">corruptus sanguis expletis naribus ibat.</l>
<l n="1204">huc hominis totae vires corpusque fluebat.</l>
<milestone unit="card" n="1205"/>
<l n="1205">profluvium porro qui taetri sanguinis acre</l>
<l n="1206">exierat, tamen in nervos huic morbus et artus</l>
<l n="1207">ibat et in partis genitalis corporis ipsas.</l>
<l n="1208">et graviter partim metuentes limina leti</l>
<l n="1209">vivebant ferro privati parte virili,</l>
<l n="1210">et manibus sine non nulli pedibusque manebant</l>
<l n="1211">in vita tamen et perdebant lumina partim.</l>
<l n="1212">usque adeo mortis metus iis incesserat acer.</l>
<l n="1213">atque etiam quosdam cepere oblivia rerum</l>
<l n="1214">cunctarum, neque se possent cognoscere ut ipsi.</l>
<l n="1215">multaque humi cum inhumata iacerent corpora supra</l>
<l n="1216">corporibus, tamen alituum genus atque ferarum</l>
<l n="1217">aut procul absiliebat, ut acrem exiret odorem,</l>
<l n="1218">aut, ubi gustarat, languebat morte propinqua.</l>
<l n="1219">nec tamen omnino temere illis solibus ulla</l>
<l n="1220">comparebat avis, nec tristia saecla ferarum</l>
<l n="1221">exibant silvis. languebant pleraque morbo</l>
<l n="1222">et moriebantur. cum primis fida canum vis</l>
<l n="1223">strata viis animam ponebat in omnibus aegre;</l>
<l n="1224">extorquebat enim vitam vis morbida membris.</l>
<l n="1225">incomitata rapi certabant funera vasta</l>
<l n="1226">nec ratio remedii communis certa dabatur;</l>
<l n="1227">nam quod ali dederat vitalis <choice><reg>aeeris</reg><orig>aeëris</orig></choice> auras</l>
<l n="1228">volvere in ore licere et caeli templa tueri,</l>
<l n="1229">hoc aliis erat exitio letumque parabat.</l>
<milestone unit="card" n="1230"/>
<l n="1230">Illud in his rebus miserandum magnopere unum</l>
<l n="1231">aerumnabile erat, quod ubi se quisque videbat</l>
<l n="1232">implicitum morbo, morti damnatus ut esset,</l>
<l n="1233">deficiens animo maesto cum corde iacebat,</l>
<l n="1234">funera respectans animam amittebat ibidem.</l>
<l n="1235">quippe etenim nullo cessabant tempore apisci</l>
<l n="1236">ex aliis alios avidi contagia morbi,</l>
<l n="1237">lanigeras tam quam pecudes et bucera saecla,</l>
<l n="1238">idque vel in primis cumulabat funere funus</l>
<l n="1239">nam qui cumque suos fugitabant visere ad aegros,</l>
<l n="1240">vitai nimium cupidos mortisque timentis</l>
<l n="1241">poenibat paulo post turpi morte malaque,</l>
<l n="1242">desertos, opis expertis, incuria mactans.</l>
<l n="1243">qui fuerant autem praesto, contagibus ibant</l>
<l n="1244">atque labore, pudor quem tum cogebat obire</l>
<l n="1245">blandaque lassorum vox mixta voce querellae.</l>
<l n="1246">optimus hoc leti genus ergo quisque subibat.</l>
<milestone unit="card" n="1247"/>
<l n="1247">Praeterea iam pastor et armentarius omnis</l>
<l n="1248">et robustus item curvi moderator aratri</l>
<l n="1249">languebat, penitusque casa contrusa iacebant</l>
<l n="1250">corpora paupertate et morbo dedita morti.</l>
<l n="1251">exanimis pueris super exanimata parentum</l>
<l n="1252">corpora non numquam posses retroque videre</l>
<l n="1253">matribus et patribus natos super edere vitam.</l>
<l n="1254"> nec minimam partem ex agris maeror is in urbem</l>
<l n="1255">confluxit, languens quem contulit agricolarum</l>
<l n="1256">copia conveniens ex omni morbida parte.</l>
<l n="1257">omnia conplebant loca tectaque quo magis aestu,</l>
<l n="1258">confertos ita acervatim mors accumulabat.</l>
<l n="1259">multa siti prostrata viam per proque voluta</l>
<l n="1260">corpora silanos ad aquarum strata iacebant</l>
<l n="1261">interclusa anima nimia ab dulcedine aquarum,</l>
<l n="1262">multaque per populi passim loca prompta viasque</l>
<l n="1263">languida semanimo cum corpore membra videres</l>
<l n="1264">horrida paedore et pannis cooperta perire,</l>
<l n="1265">corporis inluvie, pelli super ossibus una,</l>
<l n="1266">ulceribus taetris prope iam sordeque sepulta.</l>
<l n="1267">omnia denique sancta deum delubra replerat</l>
<l n="1268">corporibus mors exanimis onerataque passim</l>
<l n="1269">cuncta cadaveribus caelestum templa manebant,</l>
<l n="1270">hospitibus loca quae complerant aedituentes.</l>
<l n="1271">nec iam religio divom nec numina magni</l>
<l n="1272">pendebantur enim: praesens dolor exsuperabat.</l>
<l n="1273">nec mos ille sepulturae remanebat in urbe,</l>
<l n="1274">quo prius hic populus semper consuerat humari;</l>
<l n="1275">perturbatus enim totus trepidabat et unus</l>
<l n="1276">quisque suum pro re <del>cognatum</del> maestus humabat.</l>
<l n="1277">multaque <del>res</del> subita et paupertas horrida suasit;</l>
<l n="1278">namque suos consanguineos aliena rogorum</l>
<l n="1279">insuper extructa ingenti clamore locabant</l>
<l n="1280">subdebantque faces, multo cum sanguine saepe</l>
<l n="1281">rixantes, potius quam corpora desererentur,</l>
<l n="1282">inque aliis alium populum sepelire suorum</l>
<l n="1283">certantes; lacrimis lassi luctuque redibant;</l>
<l n="1284">inde bonam partem in lectum maerore dabantur;</l>
<l n="1285">nec poterat quisquam reperiri, quem neque morbus</l>
<l n="1286">nec mors nec luctus temptaret tempore tali.</l>
</div>
</div>
</body></text>
</TEI>
