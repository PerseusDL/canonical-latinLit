<?xml version="1.0" encoding="UTF-8"?>
<?xml-model href="http://www.stoa.org/epidoc/schema/8.19/tei-epidoc.rng"
schematypens="http://relaxng.org/ns/structure/1.0"?>
<?xml-model href="http://www.stoa.org/epidoc/schema/8.19/tei-epidoc.rng"
schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
      <fileDesc>
         <titleStmt>
            <title>Punica</title>
            <author>Silius Italicus</author>
            <editor role="editor">Walter Coventry Summers</editor>
            <funder n="org:Mellon">The Mellon Foundation</funder>
         </titleStmt>
         <publicationStmt>
            <publisher>Trustees of Tufts University</publisher>
            <pubPlace>Medford, MA</pubPlace>
            <authority>Perseus Project</authority>
         </publicationStmt>
         <sourceDesc>
            <biblStruct>
               <monogr>
                  <author>Silius Italicus</author>
                  <title>Corpus Poetarum Latinorum, Vol 2</title>
                  <editor role="editor" n="Summers">Walter Coventry Summers</editor>
                  <editor role="editor" n="Postgate">John Percival Postgate</editor>
                  <imprint>
                     <pubPlace>London</pubPlace>
                     <publisher>Sumptibus G. Bell et Filiorum</publisher>
                     <date>1905</date>
                  </imprint>
               </monogr>
               <ref target="http://gallica.bnf.fr/ark:/12148/bpt6k5699091j/f8.image">Bibliothèque Nationale de France</ref>
               <ref target="https://archive.org/stream/corpuspoetarumla00post_0#page/210/mode/2up">Internet Archive</ref>
            </biblStruct>
            <list>
               <item>Keyboarding</item>
            </list>
         </sourceDesc>
      </fileDesc>
      <encodingDesc>
         <refsDecl n="CTS">
            <cRefPattern n="line"
                         matchPattern="(\w+).(\w+)"
                         replacementPattern="#xpath(/tei:TEI/tei:text/tei:body/tei:div/tei:div[@n='$1']/tei:l[@n='$2'])">
                <p>This pointer pattern extracts book and line</p>
            </cRefPattern>
            <cRefPattern n="book"
                         matchPattern="(\w+)"
                         replacementPattern="#xpath(/tei:TEI/tei:text/tei:body/tei:div/tei:div[@n='$1'])">
                <p>This pointer pattern extracts book</p>
            </cRefPattern>
        </refsDecl>
         <refsDecl>
            <refState unit="book"/>
            <refState unit="line"/>
         </refsDecl>

      </encodingDesc>

      <profileDesc>
         <langUsage>
            <language ident="lat">Latin</language>
         </langUsage>
      </profileDesc>
  </teiHeader>

  <text>
      <body>
         <div type="edition" n="urn:cts:latinLit:phi1345.phi001.perseus-lat2" xml:lang="lat">
         <head>Punica</head>
            <div type="textpart" subtype="book" n="1">

               <l n="1">Ordior arma, quibus caelo se gloria tollit</l>
               <l n="2">Aeneadum, patiturque ferox Oenotria iura</l>
               <l n="3">Carthago. da, Musa, decus memorare laborum</l>
               <l n="4">antiquae Hesperiae, quantosque ad bella crearit</l>
               <l n="5">et quot Roma uiros, sacri cum perfida pacti</l>
               <l n="6">gens Cadmea super regno certamina mouit,</l>
               <l n="7">quaesitumque diu, qua tandem poneret arce</l>
               <l n="8">terrarum Fortuna caput. ter Marte sinistro</l>
               <l n="9">iuratumque Ioui foedus conuentaque patrum</l>
               <l n="10">Sidonii fregere duces, atque impius ensis</l>
               <l n="11">ter placitam suasit temerando rumpere pacem.</l>
               <l n="12">sed medio finem bello excidiumque uicissim</l>
               <l n="13">molitae gentes, propiusque fuere periclo</l>
               <l n="14">quis superare datum: reserauit Dardanus arces</l>
               <l n="15">ductor Agenoreas, obsessa Palatia uallo</l>
               <l n="16">Poenorum ac muris defendit Roma salutem. </l>
               <l n="17">Tantarum causas irarum odiumque perenni</l>
               <l n="18">seruatum studio et mandata nepotibus arma</l>
               <l n="19">fas aperire mihi superasque recludere mentes.</l>
               <l n="20">iamque adeo magni repetam primordia motus. </l>
               <l n="21">Pygmalioneis quondam per caerula terris</l>
               <l n="22">pollutum fugiens fraterno crimine regnum</l>
               <l n="23">fatali Dido Libyes appellitur orae.</l>
               <l n="24">tum pretio mercata locos noua moenia ponit,</l>
               <l n="25">cingere qua secto permissum litora tauro.</l>
               <l n="26">hic Iuno ante Argos (sic credidit alta uetustas),</l>
               <l n="27">ante Agamemnoniam, gratissima tecta, Mycenen</l>
               <l n="28">optauit profugis aeternam condere gentem.</l>
               <l n="29">uerum ubi magnanimis Romam caput urbibus alte</l>
               <l n="30">exerere ac missas etiam trans aequora classes</l>
               <l n="31">totum signa uidet uictricia ferre per orbem,</l>
               <l n="32">iam propius metuens bellandi corda furore</l>
               <l n="33">Phoenicum extimulat. sed enim conamine primae</l>
               <l n="34">contuso pugnae fractisque in gurgite coeptis</l>
               <l n="35">Sicanio Libycis, iterum instaurata capessens</l>
               <l n="36">arma remolitur; dux agmina sufficit unus</l>
               <l n="37">turbanti terras pontumque mouere paranti. </l>
               <l n="38">Iamque deae cunctas sibi belliger induit iras</l>
               <l n="39">Hannibal: hunc audet solum componere fatis.</l>
               <l n="40">sanguineo tum laeta uiro atque in regna Latini</l>
               <l n="41">turbine mox saeuo uenientum haud inscia cladum,</l>
               <l n="42">
                  <q>Intulerit Latio, spreta me, Troius</q> inquit</l>
               <pb/>
               <l n="43">‘exul Dardaniam et bis numina capta penates</l>
               <l n="44">sceptraque fundarit uictor Lauinia Teucris,</l>
               <l n="45">dum Romana tuae, Ticine, cadauera ripae</l>
               <l n="46">non capiant, famulusque mihi per Celtica rura</l>
               <l n="47">sanguine Pergameo Trebia et stipantibus armis</l>
               <l n="48">corporibusque uirum retro fluat, ac sua largo</l>
               <l n="49">stagna reformidet Trasimennus turbida tabo,</l>
               <l n="50">dum Cannas tumulum Hesperiae campumque cruore</l>
               <l n="51">Ausonio mersum sublimis Iapyga cernam</l>
               <l n="52">teque uadi dubium coeuntibus, Aufide, ripis</l>
               <l n="53">per clipeos galeasque uirum caesosque per artus</l>
               <l n="54">uix iter Hadriaci rumpentem ad litora ponti.’</l>
               <l n="55">haec ait ac iuuenem facta ad Mauortia flammat. </l>
               <l n="56">Ingenio motus auidus fideique sinister</l>
               <l n="57">is fuit, exuperans astu, sed deuius aequi.</l>
               <l n="58">armato nullus diuum pudor: improba uirtus</l>
               <l n="59">et pacis despectus honos, penitusque medullis</l>
               <l n="60">sanguinis humani flagrat sitis. his super, aeui</l>
               <l n="61">flore uirens hauet Aegatis abolere, parentum</l>
               <l n="62">dedecus, ac Siculo demergere foedera ponto.</l>
               <l n="63">dat mentem Iuno ac laudum spe corda fatigat.</l>
               <l n="64">iamque aut nocturno penetrat Capitolia uisu</l>
               <l n="65">aut rapidis fertur per summas passibus Alpis.</l>
               <l n="66">saepe etiam famuli turbato ad limina somno</l>
               <l n="67">expauere trucem per uasta silentia uocem</l>
               <l n="68">ac largo sudore uirum inuenere futuras</l>
               <l n="69">miscentem pugnas et inania bella gerentem. </l>
               <l n="70">Hanc rabiem in finis Italum Saturniaque arua</l>
               <l n="71">addiderat iam tum puero †patrius furor oscus†</l>
               <l n="72">Sarrana prisci Barcae de gente uetustos</l>
               <l n="73">a Belo numerabat auos. namque orba marito</l>
               <l n="74">cum fugeret Dido famulam Tyron, impia diri</l>
               <l n="75">Belides iuuenis uitauerat arma tyranni</l>
               <l n="76">et se participem casus sociarat in omnis.</l>
               <l n="77">nobilis hoc ortu et dextra spectatus Hamilcar,</l>
               <l n="78">ut fari primamque datum distinguere lingua</l>
               <l n="79">Hannibali uocem, sollers nutrire furores,</l>
               <l n="80">Romanum seuit puerili in pectore bellum. </l>
               <l n="81">Vrbe fuit media sacrum genetricis Elissae</l>
               <l n="82">manibus et patria Tyriis formidine cultum,</l>
               <l n="83">quod taxi circum et piceae squalentibus umbris</l>
               <l n="84">abdiderant caelique arcebant lumine, templum.</l>
               <l n="85">hoc sese, ut perhibent, curis mortalibus olim</l>
               <pb/>
               <l n="86">exuerat regina loco. stant marmore maesto</l>
               <l n="87">effigies, Belusque parens omnisque nepotum</l>
               <l n="88">a Belo series, stat gloria gentis Agenor</l>
               <l n="89">et qui longa dedit terris cognomina Phoenix.</l>
               <l n="90">ipsa sedet tandem aeternum coniuncta Sychaeo.</l>
               <l n="91">ante pedes ensis Phrygius iacet, ordine centum</l>
               <l n="92">stant arae caelique deis Ereboque potenti.</l>
               <l n="93">hic, crine effuso, atque Hennaeae numina diuae</l>
               <l n="94">atque Acheronta uocat Stygia cum ueste sacerdos.</l>
               <l n="95">immugit tellus rumpitque horrenda per umbras</l>
               <l n="96">sibila; inaccensi flagrant altaribus ignes.</l>
               <l n="97">tum magico uolitant cantu per inania manes</l>
               <l n="98">exciti, uultusque in marmore sudat Elissae.</l>
               <l n="99">Hannibal haec patrio iussu ad penetralia fertur,</l>
               <l n="100">ingressique habitus atque ora explorat Hamilcar.</l>
               <l n="101">non ille euhantis Massylae palluit iras,</l>
               <l n="102">non diros templi ritus aspersaque tabo</l>
               <l n="103">limina et audito surgentis carmine flammas. </l>
               <l n="104">Olli permulcens genitor caput oscula libat</l>
               <l n="105">attollitque animos hortando et talibus implet:</l>
               <l n="106">‘Gens recidiua Phrygum Cadmeae stirpis alumnos</l>
               <l n="107">foederibus non aequa premit. si fata negarint</l>
               <l n="108">dedecus id patriae nostra depellere dextra,</l>
               <l n="109">haec tua sit laus, nate, uelis. age, concipe bella</l>
               <l n="110">latura exitium Laurentibus: horreat ortus</l>
               <l n="111">iam pubes Tyrrhena tuos, partusque recusent</l>
               <l n="112">te surgente, puer, Latiae producere matres.’</l>
               <l n="113">his acuit stimulis subicitque haud mollia dictu:</l>
               <l n="114">‘Romanos terra atque undis, ubi competet aetas,</l>
               <l n="115">ferro ignique sequar Rhoeteaque fata reuoluam.</l>
               <l n="116">non superi mihi, non Martem cohibentia pacta,</l>
               <l n="117">non celsae obstiterint Alpes Tarpeiaque saxa.</l>
               <l n="118">hanc mentem iuro nostri per numina Martis,</l>
               <l n="119">per manes, regina, tuos.’ tum nigra triformi</l>
               <l n="120">hostia mactatur diuae, raptimque recludit</l>
               <l n="121">spirantis artus poscens responsa sacerdos</l>
               <l n="122">ac fugientem animam properatis consulit extis. </l>
               <l n="123">Ast ubi quaesitas artis de more uetustae</l>
               <l n="124">intrauit mentes superum, sic deinde profatur:</l>
               <l n="125">‘Aetolos late consterni milite campos</l>
               <l n="126">Idaeoque lacus flagrantis sanguine cerno.</l>
               <l n="127">quanta procul moles scopulis ad sidera tendit,</l>
               <l n="128">cuius in aerio pendent tua uertice castra!</l>
               <l n="129">iamque iugis agmen rapitur: trepidantia fumant</l>
               <l n="130">moenia, et Hesperio tellus porrecta sub axe</l>
               <l n="131">Sidoniis lucet flammis. fluit ecce cruentus</l>
               <l n="132">Eridanus. iacet ore truci super arma uirosque</l>
               <l n="133">tertia qui tulerit sublimis opima Tonanti.</l>
               <l n="134">heu quaenam subitis horrescit turbida nimbis</l>
               <l n="135">tempestas, ruptoque polo micat igneus aether!</l>
               <l n="136">magna parant superi: tonat alti regia caeli,</l>
               <l n="137">bellantemque Iouem cerno.’ uenientia fata</l>
               <l n="138">scire ultra uetuit Iuno, fibraeque repente</l>
               <l n="139">conticuere: latent casus longique labores. </l>
               <l n="140">Sic clausum linquens arcano pectore bellum</l>
               <l n="141">atque hominum finem Gadis Calpenque secutus,</l>
               <l n="142">dum fert Herculeis Garamantica signa columnis,</l>
               <l n="143">occubuit saeuo Tyrius certamine ductor. </l>
               <l n="144">Interea rerum Hasdrubali traduntur habenae,</l>
               <l n="145">occidui qui solis opes et uulgus Hiberum</l>
               <l n="146">Baeticolasque uiros furiis agitabat iniquis.</l>
               <l n="147">tristia corda duci, simul immedicabilis ira,</l>
               <l n="148">et fructus regni feritas erat; asper amore</l>
               <l n="149">sanguinis, et metui demens credebat honorem,</l>
               <l n="150">nec nota docilis poena satiare furores.</l>
               <l n="151">ore excellentem et spectatum fortibus ausis</l>
               <l n="152">antiqua de stirpe Tagum, superumque hominumque</l>
               <pb/>
               <l n="153">immemor, erecto suffixum robore maestis</l>
               <l n="154">ostentabat ouans populis sine funere regem.</l>
               <l n="155">auriferi Tagus ascito cognomine fontis</l>
               <l n="156">perque antra et ripas nymphis ululatur Hiberis.</l>
               <l n="157">Maeonium non ille uadum, non Lydia mallet</l>
               <l n="158">stagna sibi, nec qui riguo perfunditur auro</l>
               <l n="159">campum atque inlatis Hermi flauescit harenis.</l>
               <l n="160">primus inire manu, postremus ponere Martem.</l>
               <l n="161">cum rapidum effusis ageret sublimis habenis</l>
               <l n="162">quadrupedem, non ense uirum, non eminus hasta</l>
               <l n="163">sistere erat: uolitabat ouans aciesque per ambas</l>
               <l n="164">iam Tagus auratis agnoscebatur in armis.</l>
               <l n="165">quem postquam diro suspensum robore uidit</l>
               <l n="166">deformem leti famulus, clam corripit ensem</l>
               <l n="167">dilectum domino pernixque inrumpit in aulam</l>
               <l n="168">atque immite ferit geminato uulnere pectus.</l>
               <l n="169">at Poeni, succensa ira turbataque luctu</l>
               <l n="170">et saeuis gens laeta, ruunt tormentaque portant.</l>
               <l n="171">non ignes candensque chalybs, non uerbera passim</l>
               <l n="172">ictibus innumeris lacerum scindentia corpus,</l>
               <l n="173">carnificaeue manus penitusue infusa medullis</l>
               <l n="174">pestis et in medio lucentes uulnere flammae</l>
               <l n="175">cessauere; ferum uisu dictuque, per artem</l>
               <l n="176">saeuitiae extenti, quantum tormenta iubebant</l>
               <l n="177">creuerunt artus, atque omni sanguine rapto</l>
               <l n="178">ossa liquefactis fumarunt feruida membris.</l>
               <l n="179">mens intacta manet: superat ridetque dolores</l>
               <l n="180">spectanti similis, fessosque labore ministros</l>
               <l n="181">increpitat dominique crucem clamore reposcit. </l>
               <l n="182">Haec inter spretae miseranda piacula poenae</l>
               <l n="183">erepto trepidus ductore exercitus una</l>
               <l n="184">Hannibalem uoce atque alacri certamine poscit.</l>
               <l n="185">hinc studia accendit patriae uirtutis imago,</l>
               <l n="186">hinc fama in populos iurati didita belli,</l>
               <l n="187">hinc uirides ausis anni feruorque decorus</l>
               <l n="188">atque armata dolis mens et uis insita fandi. </l>
               <l n="189">Primi ductorem Libyes clamore salutant,</l>
               <l n="190">mox et Pyrenes populi et bellator Hiberus.</l>
               <l n="191">continuoque ferox oritur fiducia menti,</l>
               <l n="192">cessisse imperio tantum terraeque marisque.</l>
               <l n="193">Aeoliis candens Austris et lampade Phoebi</l>
               <l n="194">aestifero Libye torretur subdita Cancro,</l>
               <l n="195">aut ingens Asiae latus, aut pars tertia terris.</l>
               <l n="196">terminus huic roseos amnis Lageus ad ortus</l>
               <l n="197">septeno impellens tumefactum gurgite pontum.</l>
               <l n="198">at qua diuersas clementior aspicit Arctos,</l>
               <l n="199">Herculeo dirimente freto, diducta propinquis</l>
               <l n="200">Europes uidet arua iugis. ultra obsidet aequor,</l>
               <l n="201">nec patitur nomen proferri longius Atlas,</l>
               <l n="202">Atlas subducto tracturus uertice caelum.</l>
               <l n="203">sidera nubiferum fulcit caput, aetheriasque</l>
               <l n="204">erigit aeternum compages ardua ceruix.</l>
               <l n="205">canet barba gelu, frontemque immanibus umbris</l>
               <l n="206">pinea silua premit. uastant caua tempora uenti,</l>
               <l n="207">nimbosoque ruunt spumantia flumina rictu.</l>
               <l n="208">tum geminas laterum cautes maria alta fatigant,</l>
               <l n="209">atque ubi fessus equos Titan immersit anhelos,</l>
               <l n="210">flammiferum condunt fumanti gurgite currum.</l>
               <l n="211">sed qua se campis squalentibus Africa tendit,</l>
               <l n="212">serpentum largo coquitur fecunda ueneno,</l>
               <l n="213">felix qua pinguis mitis plaga temperat agros,</l>
               <l n="214">nec Cerere Hennaea Phario nec uicta colono.</l>
               <l n="215">hic passim exultant Nomades, gens inscia freni,</l>
               <l n="216">quis inter geminas per ludum mobilis aures</l>
               <l n="217">quadrupedem flectit non cedens uirga lupatis.</l>
               <l n="218">altrix bellorum bellatorumque uirorum</l>
               <l n="219">tellus nec fidens nudo sine fraudibus ensi.</l>
               <pb/>
               <l n="220">Altera complebant Hispanae castra cohortes,</l>
               <l n="221">auxilia Europae genitoris parta tropaeis.</l>
               <l n="222">Martius hinc campos sonipes hinnitibus implet,</l>
               <l n="223">hinc iuga cornipedes erecti bellica raptant:</l>
               <l n="224">non Eleus eat campo feruentior axis.</l>
               <l n="225">prodiga gens animae et properare facillima mortem.</l>
               <l n="226">namque ubi transcendit florentis uiribus annos,</l>
               <l n="227">impatiens aeui spernit nouisse senectam,</l>
               <l n="228">et fati modus in dextra est. hic omne metallum:</l>
               <l n="229">electri gemino pallent de semine uenae,</l>
               <l n="230">atque atros chalybis fetus humus horrida nutrit.</l>
               <l n="231">sed scelerum causas operit deus. Astur auarus</l>
               <l n="232">uisceribus lacerae telluris mergitur imis</l>
               <l n="233">et redit infelix effosso concolor auro.</l>
               <l n="234">hic certant, Pactole, tibi Duriusque Tagusque,</l>
               <l n="235">quique super Grauios lucentis uoluit harenas</l>
               <l n="236">infernae populis referens obliuia Lethes.</l>
               <l n="237">nec Cereri terra indocilis nec inhospita Baccho,</l>
               <l n="238">nullaque Palladia sese magis arbore tollit. </l>
               <l n="239">Hae postquam Tyrio gentes cessere tyranno,</l>
               <l n="240">utque dati rerum freni, tunc arte paterna</l>
               <l n="241">conciliare uiros, armis consulta senatus</l>
               <l n="242">uertere, nunc donis. primus sumpsisse laborem,</l>
               <l n="243">primus iter carpsisse pedes partemque subire,</l>
               <l n="244">si ualli festinet opus. nec cetera segnis</l>
               <l n="245">quaecumque ad laudem stimulant, somnumque negabat</l>
               <l n="246">naturae noctemque uigil ducebat in armis.</l>
               <l n="247">interdum proiectus humi turbaeque Libyssae</l>
               <l n="248">insignis sagulo duris certare maniplis;</l>
               <l n="249">celsus et in magno praecedens agmine ductor</l>
               <l n="250">imperium perferre suum; tum uertice nudo</l>
               <l n="251">excipere insanos imbris caelique ruinam.</l>
               <l n="252">spectarunt Poeni, tremuitque exterritus Astur,</l>
               <l n="253">torquentem cum tela Iouem permixtaque nimbis</l>
               <l n="254">fulmina et excussos uentorum flatibus ignes</l>
               <l n="255">turbato transiret equo, nec puluere fessum</l>
               <l n="256">agminis ardenti labefecit Sirius astro.</l>
               <l n="257">flammiferis tellus radiis cum exusta dehiscit,</l>
               <l n="258">candentique globo medius coquit aethera feruor,</l>
               <l n="259">femineum putat umenti iacuisse sub umbra</l>
               <l n="260">exercetque sitim et spectato fonte recedit.</l>
               <l n="261">idem correptis sternacem ad proelia frenis</l>
               <l n="262">frangere ecum et famam letalis amare lacerti</l>
               <l n="263">ignotique amnis tranare sonantia saxa</l>
               <l n="264">atque e diuersa socios accersere ripa.</l>
               <l n="265">idem expugnati primus stetit aggere muri,</l>
               <l n="266">et quotiens campo rapidus fera proelia miscet,</l>
               <l n="267">qua sparsit ferrum, latus rubet aequore limes.</l>
               <l n="268">ergo instat fatis, et rumpere foedera certus,</l>
               <l n="269">quo datur, interea Romam comprendere bello</l>
               <l n="270">gaudet et extremis pulsat Capitolia terris. </l>
               <l n="271">Prima Saguntinas turbarunt classica portas,</l>
               <l n="272">bellaque sumpta uiro belli maioris amore.</l>
               <l n="273">haud procul Herculei tollunt se litore muri,</l>
               <l n="274">clementer crescente iugo, quis nobile nomen</l>
               <l n="275">conditus excelso sacrauit colle Zacynthos.</l>
               <l n="276">hic comes Alcidae remeabat in agmine Thebas</l>
               <l n="277">Geryone extincto caeloque ea facta ferebat.</l>
               <l n="278">tris animas namque id monstrum, tris corpore dextras</l>
               <l n="279">armarat ternaque caput ceruice gerebat.</l>
               <l n="280">haud alium uidit tellus, cui ponere finem</l>
               <l n="281">non posset mors una uiro, duraeque sorores</l>
               <pb/>
               <l n="282">tertia bis rupto torquerent stamina filo.</l>
               <l n="283">hinc spolia ostentabat ouans captiuaque uictor</l>
               <l n="284">armenta ad fontis medio feruore uocabat,</l>
               <l n="285">cum tumidas fauces accensis sole uenenis</l>
               <l n="286">calcatus rupit letali uulnere serpens</l>
               <l n="287">Inachiumque uirum terris prostrauit Hiberis.</l>
               <l n="288">mox profugi ducente Noto aduertere coloni,</l>
               <l n="289">insula quos genuit Graio circumflua ponto</l>
               <l n="290">et, quae auxit quondam Laertia regna, Zacynthos.</l>
               <l n="291">firmauit tenues ortus mox Daunia pubes</l>
               <l n="292">sedis inops, misit largo quam diues alumno</l>
               <l n="293">magnanimis regnata uiris, nunc Ardea nomen.</l>
               <l n="294">libertas populis pacto seruata decusque</l>
               <l n="295">maiorum, et Poenis u<add>r</add>bi imperitare negatum. </l>
               <l n="296">Admouet abrupto flagrantia foedere ductor</l>
               <l n="297">Sidonius castra et latos quatit agmine campos.</l>
               <l n="298">ipse caput quassans circumlustrauit anhelo</l>
               <l n="299">muros saeuus equo, mensusque pauentia tecta</l>
               <l n="300">pandere iamdudum portas et cedere uallo</l>
               <l n="301">imperat et longe clausis sua foedera, longe</l>
               <l n="302">Ausoniam fore, nec ueniae spem Marte subactis:</l>
               <l n="303">scita patrum et leges et iura fidemque deosque</l>
               <l n="304">in dextra nunc esse sua. uerba ocius acer</l>
               <l n="305">intorto sancit iaculo figitque per arma</l>
               <l n="306">stantem pro muro et minitantem uana Caicum.</l>
               <l n="307">concidit exacti medius per uiscera teli,</l>
               <l n="308">effusisque simul praerupto ex aggere membris</l>
               <l n="309">uictori moriens tepefactam ret<add>t</add>ulit hastam.</l>
               <l n="310">at multo ducis exemplum clamore secuti</l>
               <l n="311">inuoluunt atra telorum moenia nube.</l>
               <l n="312">clara nec in numero uirtus latet: obuia quisque</l>
               <l n="313">ora duci portans ceu solus bella capessit.</l>
               <l n="314">hic crebram fundit Baliari uerbere glandem</l>
               <l n="315">terque leui ducta circum caput altus habena</l>
               <l n="316">permissum uentis a<add>b</add>scondit in aera telum,</l>
               <l n="317">hic ualido librat stridentia saxa lacerto,</l>
               <l n="318">huic impulsa leui torquetur lancea nodo.</l>
               <l n="319">ante omnis ductor patriis insignis in armis</l>
               <l n="320">nunc picea iactat fumantem lampada flamma,</l>
               <l n="321">nunc sude, nunc iaculo, nunc saxis impiger instat</l>
               <l n="322">aut hydro imbutas, bis noxia tela, sagittas</l>
               <l n="323">contendit neruo atque insultat fraude pharetrae,</l>
               <l n="324">Dacus ut armiferis Geticae telluris in oris</l>
               <l n="325">spicula quae patrio gaudens acuisse ueneno</l>
               <l n="326">fundit apud ripas inopina binominis Histri. </l>
               <l n="327">Cura subit, collem turrita cingere fronte</l>
               <l n="328">castelloque urbem circumuallare frequenti.</l>
               <l n="329">heu priscis numen populis, at nomine solo</l>
               <l n="330">in terris iam nota Fides! stat dura iuuentus</l>
               <l n="331">ereptamque fugam et claudi uidet aggere muros,</l>
               <l n="332">sed dignam Ausonia mortem putat esse Sagunto</l>
               <l n="333">seruata cecidisse fide. iamque acrius omnis</l>
               <l n="334">intendunt uires: adductis stridula neruis</l>
               <l n="335">Phocais effundit uastos balista molaris;</l>
               <l n="336">atque eadem ingentis mutato pondere teli</l>
               <l n="337">ferratam excutiens ornum media agmina rumpit.</l>
               <l n="338">alternus resonat clangor. certamine tanto</l>
               <l n="339">conseruere acies, ueluti circumdata uallo</l>
               <l n="340">Roma foret, clamantque super: ‘Tot milia, gentes</l>
               <l n="341">inter tela satae, iam capto stamus in hoste?</l>
               <l n="342">nonne pudet coepti, pudet ominis? en bona uirtus</l>
               <l n="343">primitiaeque ducis! taline implere paramus</l>
               <l n="344">Italiam fama, talis praemittere pugnas?’ </l>
               <l n="345">Accensae exultant mentes, haustusque medullis</l>
               <pb/>
               <l n="346">Hannibal exagitat, stimulantque sequentia bella.</l>
               <l n="347">inuadunt manibus uallum caesasque relincunt</l>
               <l n="348">deiecti muris dextras. subit arduus agger</l>
               <l n="349">imponitque globos pugnantum desuper urbi.</l>
               <l n="350">armauit clausos ac portis arcuit hostem</l>
               <l n="351">librari multa consueta phalarica dextra,</l>
               <l n="352">horrendum uisu robur celsisque niuosae</l>
               <l n="353">Pyrenes trabs lecta iugis, cui plurima cuspis,</l>
               <l n="354">uix muris toleranda lues, sed cetera pingui</l>
               <l n="355">uncta pice atque atro circumlita sulphure fumant.</l>
               <l n="356">fulminis haec ritu summis e moenibus arcis</l>
               <l n="357">incita, sulcatum tremula secat aera flamma,</l>
               <l n="358">qualis sanguineo praestringit lumina crine</l>
               <l n="359">ad terram caelo decurrens ignea lampas.</l>
               <l n="360">haec ictu rapido pugnantum saepe per auras,</l>
               <l n="361">attonito ductore, tulit fumantia membra;</l>
               <l n="362">haec uastae lateri turris cum turbine fixa,</l>
               <l n="363">dum penitus pluteis Vulcanum exercet adesis,</l>
               <l n="364">arma uirosque simul pressit flagrante ruina.</l>
               <l n="365">tandem condensis artae testudinis armis</l>
               <l n="366">subducti Poeni uallo caecaque latebra</l>
               <l n="367">pandunt prolapsam suffossis moenibus urbem.</l>
               <l n="368">terribilem in sonitum procumbens aggere uicto</l>
               <l n="369">Herculeus labor atque immania saxa resoluens</l>
               <l n="370">mugitum ingentem caeli dedit. Alpibus altis</l>
               <l n="371">aeriae rupes scopulorum mole reuulsa</l>
               <l n="372">haud aliter scindunt resonanti fragmine montem.</l>
               <l n="373">surgebat cumulis etiam tum prorutus agger,</l>
               <l n="374">obstabatque iacens uallum, ni protinus instent</l>
               <l n="375">hinc atque hinc acies media pugnare ruina. </l>
               <l n="376">Emicat ante omnis primaeuo flore iuuentae</l>
               <l n="377">insignis Rutulo Murrus de sanguine (at idem</l>
               <l n="378">matre Saguntina Graius geminoque parente</l>
               <l n="379">Dulichios Italis miscebat prole nepotes).</l>
               <l n="380">hic magno socios Aradum clamore uocantem,</l>
               <l n="381">qua corpus loricam inter galeamque patescit,</l>
               <l n="382">conantis motus speculatus, cuspide sistit,</l>
               <l n="383">prostratumque premens telo, uoce insuper urget:</l>
               <l n="384">‘Fallax Poene, iaces; certe Capitolia primus</l>
               <l n="385">scandebas uictor. quae tanta licentia uoti?</l>
               <l n="386">nunc Stygio fer bella Ioui!’ tum feruidus hastam</l>
               <l n="387">aduersi torquens defigit in inguine †Hiberi,</l>
               <l n="388">oraque dum calcat iam singultantia leto,</l>
               <l n="389">
                  <q>Hac iter est</q> inquit ‘uobis ad moenia Romae,</l>
               <l n="390">o metuenda manus. sic, quo properatis, eundum.’</l>
               <l n="391">mox instaurantis pugnam circumsilit arma</l>
               <l n="392">et rapto nudum clipeo latus haurit Hiberi.</l>
               <l n="393">diues agri, diues pecoris famaeque negatus</l>
               <l n="394">bella feris arcu iaculoque agitabat Hiberus,</l>
               <l n="395">felix heu nemorum et uitae laudandus opacae,</l>
               <l n="396">si sua per patrios tenuisset spicula saltus.</l>
               <l n="397">hunc miseratus adest infesto uulnere Ladmus.</l>
               <l n="398">cui saeuum adridens ‘Narrabis Hamilcaris umbris</l>
               <l n="399">hanc’ inquit ‘dextram, quae iam post funera uulgi</l>
               <l n="400">Hannibalem uobis comitem dabit,’ et ferit alte</l>
               <l n="401">insurgens gladio cristatae cassidis aera</l>
               <l n="402">perque ipsum tegimen crepitantia dissipat ossa.</l>
               <l n="403">tum frontem Chreme<add>te</add>s intonsam umbrante capillo</l>
               <l n="404">saeptus et horrentis effingens crine galeros,</l>
               <l n="405">tum Masulis crudaque uirens ad bella senecta</l>
               <l n="406">Kartalo, non pauidus fetas mulcere leaenas,</l>
               <l n="407">flumineaque urna caelatus Bagrada parmam</l>
               <pb/>
               <l n="408">et uastae Nasamon Syrtis populator Hiempsal,</l>
               <l n="409">audax in fluctu laceras captare carinas,</l>
               <l n="410">una omnes dextraque cadunt iraque perempti;</l>
               <l n="411">nec non serpentem diro exarmare ueneno</l>
               <l n="412">doctus Athyr tactuque grauis sopire chelydros</l>
               <l n="413">ac dubiam admoto subolem explorare ceraste.</l>
               <l n="414">tu quoque fatidicis Garamanticus accola lucis</l>
               <l n="415">insignis flexo galeam per tempora cornu,</l>
               <l n="416">heu frustra reditum sortes tibi saepe locutas</l>
               <l n="417">mentitumque Iouem increpitans, occumbis, Hiarba.</l>
               <l n="418">et iam corporibus cumulatus creuerat agger,</l>
               <l n="419">perfusaeque atra fumabant caede ruinae.</l>
               <l n="420">tum ductorem auido clamore in proelia poscit:</l>
               <l n="421">fulmineus ceu Spartanis latratibus actus,</l>
               <l n="422">cum siluam occursu uenantum perdidit, hirto</l>
               <l n="423">horrescit saetis dorso et postrema capessit</l>
               <l n="424">proelia, canentem mandens aper ore cruorem,</l>
               <l n="425">†iamque gemet geminum contra uenabula dentem. </l>
               <l n="426">At parte ex alia, qua se insperata iuuentus</l>
               <l n="427">extulerat portis, ceu spicula nulla manusque</l>
               <l n="428">uim ferre exitiumue queant, permixtus utrisque</l>
               <l n="429">Hannibal agminibus passim furit et quatit ensem,</l>
               <l n="430">cantato nuper senior quem fecerat igni</l>
               <l n="431">litore ab Hesperidum Temisus, qui carmine pollens</l>
               <l n="432">fidebat magica ferrum crudescere lingua:</l>
               <l n="433">quantus Bistoniis late Gradiuus in oris</l>
               <l n="434">belligero rapitur curru telumque coruscans,</l>
               <l n="435">Titanum quo pulsa cohors, flagrantia bella</l>
               <l n="436">cornipedum adflatu domat et stridoribus axis.</l>
               <l n="437">iamque Hostum Rutulumque Pholum ingentemque Metiscum,</l>
               <l n="438">iam Lygdum Duriumque simul flauumque Galaesum</l>
               <l n="439">et geminos, Chromin atque Gyan, demiserat umbris,</l>
               <l n="440">Daunum etiam, grata quo non spectatior alter</l>
               <l n="441">uoce mouere fora atque orando fingere mentes</l>
               <l n="442">nec legum custos sollertior, aspera telis</l>
               <l n="443">dicta admiscentem: ‘Quaenam te, Poene, paternae</l>
               <l n="444">huc adigunt Furiae? non haec Sidonia tecta</l>
               <l n="445">feminea fabricata manu pretioue parata,</l>
               <l n="446">exulibusue datum dimensis litus harenis.</l>
               <l n="447">fundamenta deum Romanaque foedera cernis.’</l>
               <l n="448">ast illum toto iactantem talia campo</l>
               <l n="449">ingenti raptum nisu medioque uirorum</l>
               <l n="450">auulsum inter tela globo et post terga reuinctum</l>
               <l n="451">Hannibal ad poenam lentae mandauerat irae,</l>
               <l n="452">increpitansque suos inferri signa iubebat,</l>
               <l n="453">perque ipsos caedis cumulos stragemque iacentum</l>
               <l n="454">monstrabat furibundus iter cunctosque ciebat</l>
               <l n="455">nomine et in praedas stantem dabat improbus urbem. </l>
               <l n="456">Sed postquam a trepidis allatum feruere partem</l>
               <l n="457">diuersam Marte infausto, Murroque secundos</l>
               <l n="458">hunc superos tribuisse diem, ruit ocius amens</l>
               <l n="459">lymphato cursu atque ingentis deserit actus.</l>
               <l n="460">letiferum nutant fulgentes uertice cristae,</l>
               <l n="461">crine ut flammifero terret fera regna cometes</l>
               <l n="462">sanguineum spargens ignem: uomit atra rubentis</l>
               <l n="463">fax caelo radios, ac saeua luce coruscum</l>
               <l n="464">scintillat sidus terrisque extrema minatur.</l>
               <l n="465">praecipiti dant tela uiam, dant signa uirique,</l>
               <l n="466">atque ambae trepidant acies. iacit igneus hastae</l>
               <l n="467">dirum lumen apex, ac late fulgurat umbo.</l>
               <pb/>
               <l n="468">talis ubi Aegaeo surgente ad sidera ponto</l>
               <l n="469">per longum uasto Cori cum murmure fluctus</l>
               <l n="470">suspensum in terras portat mare, frigida nautis</l>
               <l n="471">corda tremunt: sonat ille procul flatuque tumescens</l>
               <l n="472">curuatis pauidas tramittit Cycladas undis.</l>
               <l n="473">non cuncta e muris unum incessentia tela</l>
               <l n="474">fumantesque ante ora faces, non saxa per artem</l>
               <l n="475">tormentis excussa tenent. ut tegmina primum</l>
               <l n="476">fulgentis galeae conspexit et arma cruento</l>
               <l n="477">
                  <add>c</add>ontra solem auro rutilantia, turbidus infit:</l>
               <l n="478">‘En, qui res Libycas inceptaque tanta retardet,</l>
               <l n="479">Romani Murrus belli mora. foedera, faxo,</l>
               <l n="480">iam noscas, quid uana queant et uester Hiberus.</l>
               <l n="481">fer tecum castamque fidem seruataque iura:</l>
               <l n="482">deceptos mihi linque deos.’ cui talia Murrus:</l>
               <l n="483">‘Exoptatus ades. mens olim proelia poscit</l>
               <l n="484">speque tui flagrat capitis: fer debita fraudum</l>
               <l n="485">praemia et Italiam tellure inquire sub ima.</l>
               <l n="486">longum in Dardanios finis iter atque niualem</l>
               <l n="487">Pyrenen Alpesque tibi mea dextera donat.’ </l>
               <l n="488">Haec inter cernens subeuntem comminus hostem</l>
               <l n="489">praeruptumque loci fidum sibi, corripit ingens</l>
               <l n="490">aggere conuulso saxum et nitentis in ora</l>
               <l n="491">deuoluit, pronoque silex ruit incitus ictu.</l>
               <l n="492">subsedit duro concussus fragmine muri.</l>
               <l n="493">tum pudor accendit mentem, nec conscia fallit</l>
               <l n="494">uirtus pressa loco; frendens luctatur et aegro</l>
               <l n="495">scandit in aduersum per saxa uetantia nisu.</l>
               <l n="496">sed postquam propior uicino lumine fulsit</l>
               <l n="497">et tota se mole tulit, uelut incita clausum</l>
               <l n="498">agmina Poenorum cingant, et cuncta pauentem</l>
               <l n="499">castra premant, lato Murrus caligat in hoste.</l>
               <l n="500">mille simul dextrae densusque micare uidetur</l>
               <l n="501">ensis et innumerae nutare in casside cristae.</l>
               <l n="502">conclamant utrimque acies, ceu tota Saguntos</l>
               <l n="503">igne micet. trahit instanti languentia leto</l>
               <l n="504">membra pauens Murrus supremaque uota capessit:</l>
               <l n="505">‘Conditor Alcide, cuius uestigia sacra</l>
               <l n="506">incolimus, terrae minitantem auerte procellam,</l>
               <l n="507">si tua non segni defenso moenia dextra.’ </l>
               <l n="508">Dumque orat caeloque attollit lumina supplex,</l>
               <l n="509">
                  <q>Cerne</q>, ait ‘an nostris longe Tirynthius ausis</l>
               <l n="510">iustius adfuerit. ni displicet aemula uirtus,</l>
               <l n="511">haud me dissimilem, Alcide, primoribus annis</l>
               <l n="512">agnosces, inuicte, tuis. fer numen amicum</l>
               <l n="513">et, Troiae quondam primis memorate ruinis,</l>
               <l n="514">dexter ades Phrygiae delenti stirpis alumnos.’</l>
               <l n="515">sic Poenus pressumque ira simul exigit ensem</l>
               <l n="516">qua capuli statuere morae, teloque relato</l>
               <l n="517">horrida labentis perfunditur arma cruore.</l>
               <l n="518">ilicet ingenti casu turbata iuuentus</l>
               <l n="519">procurrit: nota arma uiri corpusque superbo</l>
               <l n="520">uictori spoliare negant. coit aucta uicissim</l>
               <l n="521">hortando manus, et glomerata mole feruntur.</l>
               <l n="522">hinc saxis galea, hinc clipeus sonat aereus hastis.</l>
               <l n="523">incessunt sudibus librataque pondera plumbi</l>
               <l n="524">certatim iaciunt. decisae uertice cristae,</l>
               <l n="525">direptumque decus nutantum in caede iubarum.</l>
               <l n="526">iamque agitur largus per membra fluentia sudor,</l>
               <l n="527">et stant loricae squamis horrentia tela.</l>
               <l n="528">nec requies tegimenue datur mutare sub ictu.</l>
               <l n="529">genua labant, fessique umeri gestamina laxant.</l>
               <l n="530">tum creber penitusque trahens suspiria sicco</l>
               <l n="531">fumat ab ore uapor, nisuque elisus anhelo</l>
               <l n="532">auditur gemitus fractumque in casside murmur.</l>
               <pb/>
               <l n="533">mente aduersa domat gaudetque nitescere duris</l>
               <l n="534">uirtutem et decoris pretio discrimina pensat. </l>
               <l n="535">Hic subitus scisso densa inter nubila caelo</l>
               <l n="536">erupit quatiens terram fragor, et super ipsas</l>
               <l n="537">bis pater intonuit geminato fulmine pugnas.</l>
               <l n="538">inde inter nubes uentorum turbine caeco</l>
               <l n="539">ultrix iniusti uibrauit lancea belli</l>
               <l n="540">ac femine aduerso librata cuspide sedit.</l>
               <l n="541">Tarpeiae rupes superisque habitabile saxum</l>
               <l n="542">et uos, uirginea lucentes semper in ara</l>
               <l n="543">Laomedonteae, Troiana altaria, flammae,</l>
               <l n="544">heu quantum uobis fallacis imagine teli</l>
               <l n="545">promisere dei! propius si pressa furenti</l>
               <l n="546">hasta foret, clausae starent mortalibus Alpes,</l>
               <l n="547">nec, Trasimenne, tuis nunc Allia cederet undis. </l>
               <l n="548">Sed Iuno, aspectans Pyrenes uertice celsae</l>
               <l n="549">naua rudimenta et primos in Marte calores,</l>
               <l n="550">ut uidet impressum coniecta cuspide uulnus,</l>
               <l n="551">aduolat obscura circumdata nube per auras</l>
               <l n="552">et ualidam duris euellit ab ossibus hastam.</l>
               <l n="553">ille tegit clipeo fusum per membra cruorem,</l>
               <l n="554">tardaque paulatim et dubio uestigia nisu</l>
               <l n="555">alternata trahens, auersus ab aggere cedit. </l>
               <l n="556">Nox tandem optatis terras pontumque tenebris</l>
               <l n="557">condidit et pugnas erepta luce diremit.</l>
               <l n="558">at durae inuigilant mentes molemque reponunt,</l>
               <l n="559">noctis opus. clausos acuunt extrema pericli</l>
               <l n="560">et fractis rebus uiolentior ultima uirtus.</l>
               <l n="561">hinc puer inualidique senes, hinc femina ferre</l>
               <l n="562">certat opem in dubiis miserando naua labori,</l>
               <l n="563">saxaque mananti subuectat uulnere miles.</l>
               <l n="564">iam patribus clarisque senum sua munia curae:</l>
               <l n="565">concurrunt lectosque uiros hortantur et orant</l>
               <l n="566">defessis subeant rebus reuocentque salutem</l>
               <l n="567">et Latia extremis implorent casibus arma.</l>
               <l n="568">‘Ite citi, remis uelisque impellite puppim.</l>
               <l n="569">saucia dum castris clausa est fera, tempore Martis</l>
               <l n="570">utendum est rupto et grassandum ad clara periclis.</l>
               <l n="571">ite citi, deflete fidem murosque ruentis</l>
               <l n="572">antiquaque domo meliora accersite fata.</l>
               <l n="573">mandati summa est: dum stat, remeate, Saguntos.’</l>
               <l n="574">ast illi celerant, qua proxima litora, gressum</l>
               <l n="575">et fugiunt tumido per spumea caerula uelo. </l>
               <l n="576">Pellebat somnos Tithoni roscida coniunx,</l>
               <l n="577">ac rutilus primis sonipes hinnitibus altos</l>
               <l n="578">adflarat montis roseasque mouebat habenas.</l>
               <l n="579">iam celsa e muris extructa mole iuuentus</l>
               <l n="580">clausam nocturnis ostentat turribus urbem.</l>
               <l n="581">rerum omnes pendent actus, et milite maesto</l>
               <l n="582">laxata obsidio, ac pugnandi substitit ardor,</l>
               <l n="583">inque ducem uersae tanto discrimine curae. </l>
               <l n="584">Interea Rutulis longinqua per aequora uectis</l>
               <l n="585">Herculei ponto coepere existere colles</l>
               <l n="586">et nebulosa iugis attollere saxa Monoeci.</l>
               <l n="587">Thracius hos Boreas scopulos immitia regna</l>
               <l n="588">solus habet semperque rigens nunc litora pulsat,</l>
               <l n="589">nunc ipsas alis plangit stridentibus Alpes,</l>
               <l n="590">atque ubi se terris glaciali fundit ab Arcto,</l>
               <l n="591">haud ulli contra fiducia surgere uento.</l>
               <l n="592">uerticibus torquet rapidis mare, fractaque anhelant</l>
               <l n="593">aequora, et iniecto conduntur gurgite montes,</l>
               <l n="594">iamque uolans Rhenum Rhodanumque in nubila tollit.</l>
               <l n="595">hunc postquam Boreae dirum euasere furorem,</l>
               <l n="596">alternos maesti casus bellique marisque</l>
               <pb/>
               <l n="597">et dubium rerum euentum sermone uolutant.</l>
               <l n="598">‘O patria, o Fidei domus inclita, quo tua nunc sunt</l>
               <l n="599">fata loco? sacraene manent in collibus arces?</l>
               <l n="600">an cinis (heu superi) tanto de nomine restat?</l>
               <l n="601">ferte leues auras flatusque ciete secundos,</l>
               <l n="602">si nondum insultat templorum Poenicus ignis</l>
               <l n="603">culminibus, Latiaeque ualent succurrere classes.’ </l>
               <l n="604">Talibus inlacrimant noctemque diemque querelis,</l>
               <l n="605">donec Laurentis puppis defertur ad oras,</l>
               <l n="606">qua pater acceptis Anienis ditior undis</l>
               <l n="607">in pontum flauo descendit gurgite Thybris.</l>
               <l n="608">hinc consanguineae subeunt iam moenia Romae. </l>
               <l n="609">Concilium uocat augustum castaque beatos</l>
               <l n="610">paupertate patres ac nomina parta triumphis</l>
               <l n="611">consul et aequantem superos uirtute senatum.</l>
               <l n="612">facta animosa uiros et recti sacra cupido</l>
               <l n="613">attollunt, hirtaeque togae neglectaque mensa</l>
               <l n="614">dexteraque a curuis capulo non segnis aratris.</l>
               <l n="615">exiguo faciles et opum non indiga corda,</l>
               <l n="616">ad paruos curru remeabant saepe penates. </l>
               <l n="617">In foribus sacris primoque in limine templi</l>
               <l n="618">captiui currus, belli decus, armaque rapta</l>
               <l n="619">pugnantum ducibus saeuaeque in Marte secures,</l>
               <l n="620">perfossi clipei et seruantia tela cruorem</l>
               <l n="621">claustraque portarum pendent: hic Punica bella,</l>
               <l n="622">Aegatis cernas fusaque per aequora classe</l>
               <l n="623">exactam ponto Libyen testantia rostra.</l>
               <l n="624">hic galeae Senonum pensatique improbus auri</l>
               <l n="625">arbiter ensis inest, Gallisque ex arce fugatis</l>
               <l n="626">arma reuertentis pompa gestata Camilli,</l>
               <l n="627">hic spolia Aeacidae, hic Epirotica signa</l>
               <l n="628">et Ligurum horrentes coni parmaeque relatae</l>
               <l n="629">Hispana de gente rudes Alpinaque gaesa. </l>
               <l n="630">Sed postquam clades patefecit et horrida bella</l>
               <l n="631">orantum squalor, praesens astare Sagunti</l>
               <l n="632">ante oculos uisa est extrema precantis imago.</l>
               <l n="633">tum senior maesto Sicoris sic incipit ore:</l>
               <l n="634">‘Sacrata gens clara fide, quam rite fatentur</l>
               <l n="635">Marte satam populi ferro parere subacti,</l>
               <l n="636">ne crede emensum leuia ob discrimina pontum.</l>
               <l n="637">uidimus obsessam patriam murosque trementis,</l>
               <l n="638">et, quem insana freta aut coetus genuere ferarum,</l>
               <l n="639">uidimus Hannibalem. procul his a moenibus, oro,</l>
               <l n="640">arcete, o superi, nostroque in Marte tenete</l>
               <l n="641">fatiferae iuuenem dextrae! qua mole sonantis</l>
               <l n="642">exigit ille trabes! et quantus crescit in armis!</l>
               <l n="643">trans iuga Pyrenes, medium indignatus Hiberum,</l>
               <l n="644">exciuit Calpen et mersos Syrtis harenis</l>
               <l n="645">molitur populos maioraque moenia quaerit.</l>
               <pb/>
               <l n="656">omnis Hiber, omnis rapidis fera Gallia turmis,</l>
               <l n="657">omnis ab aestifero sitiens Libys imminet axe.</l>
               <l n="646">spumeus hic medio qui surgit ab aequore fluctus,</l>
               <l n="647">si prohibere piget, uestras effringet in urbes.</l>
               <l n="648">an tanti pretium motus ruptique per enses</l>
               <l n="649">foederis hoc iuueni iurata in bella ruenti</l>
               <l n="650">creditis, ut statuat superatae iura Sagunto?</l>
               <l n="651">ocius ite, uiri, et nascentem extinguite flammam,</l>
               <l n="652">ne serae redeant post aucta pericula curae.</l>
               <l n="653">quamquam o, si nullus terror, non obruta iam nunc</l>
               <l n="654">semina fumarent belli, uestraene Sagunto</l>
               <l n="655">spernendum consanguineam protendere dextram?</l>
               <l n="658">per uos culta diu Rutulae primordia gentis</l>
               <l n="659">Laurentemque larem et genetricis pignora Troiae,</l>
               <l n="660">conseruate pios, qui permutare coacti</l>
               <l n="661">Acrisioneis Tirynthia culmina muris.</l>
               <l n="662">uos etiam Zanclen Siculi contra arma tyranni</l>
               <l n="663">iuuisse egregium, uos et Campana tueri</l>
               <l n="664">moenia, depulso Samnitum robore, dignum</l>
               <l n="665">Sigeis duxistis auis. uetus incola Dauni,</l>
               <l n="666">testor uos, fontes et stagna arcana Numici,</l>
               <l n="667">cum felix nimium dimitteret Ardea pubem,</l>
               <l n="668">sacra domumque ferens et aui penetralia Turni</l>
               <l n="669">ultra Pyrenen Laurentia nomina duxi.</l>
               <l n="670">cur ut decisa atque auulsa a corpore membra</l>
               <l n="671">despiciar, nosterque luat cur foedera sanguis?’ </l>
               <l n="672">Tandem, ut finitae uoces, (miserabile uisu)</l>
               <l n="673">summissi palmas, lacerato tegmine uestis,</l>
               <l n="674">adfigunt proni squalentia corpora terrae.</l>
               <l n="675">inde agitant consulta patres curasque fatigant.</l>
               <l n="676">Lentulus, ut cernens accensae tecta Sagunti,</l>
               <l n="677">poscendum poenae iuuenem celerique negantis</l>
               <l n="678">exuri bello Carthaginis arua iubebat.</l>
               <l n="679">at Fabius, cauta speculator mente futuri</l>
               <l n="680">nec laetus dubiis parcusque lacessere Martem</l>
               <l n="681">et melior clauso bellum producere ferro,</l>
               <l n="682">prima super tantis rebus pensanda, ducisne</l>
               <l n="683">ceperit arma furor, patres an signa moueri</l>
               <l n="684">censuerint, mittique uiros, qui exacta reportent.</l>
               <l n="685">prouidus haec ritu uatis fundebat ab alto</l>
               <l n="686">pectore praemeditans Fabius surgentia bella,</l>
               <l n="687">ut saepe e celsa grandaeuus puppe magister,</l>
               <l n="688">prospiciens signis uenturum in carbasa Corum,</l>
               <l n="689">summo iam dudum substringit lintea malo.</l>
               <l n="690">sed lacrimae atque ira mixtus dolor impulit omnis</l>
               <l n="691">praecipitare latens fatum, lectique senatu,</l>
               <l n="692">qui ductorem adeant; si perstet surdus in armis</l>
               <l n="693">pactorum, uertant inde ad Carthaginis arces</l>
               <l n="694">nec diuum oblitis indicere bella morentur.</l>
               <pb/>
            </div>

            <div type="textpart" subtype="book" n="2">

               <l n="1">Caeruleis prouecta uadis iam Dardana puppis</l>
               <l n="2">tristia magnanimi portabat iussa senatus</l>
               <l n="3">primoresque patrum. Fabius, Tirynthia proles,</l>
               <l n="4">ter centum memorabat auos, quos turbine Martis</l>
               <l n="5">abstulit una dies, cum Fors non aequa labori</l>
               <l n="6">patricio Cremerae maculauit sanguine ripas.</l>
               <l n="7">huic comes aequato sociauit munere curas</l>
               <l n="8">Publicola, ingentis Volesi Spartana propago.</l>
               <pb/>
               <l n="9">is cultam referens insigni nomine plebem</l>
               <l n="10">Ausonios atauo ducebat consule fastus. </l>
               <l n="11">Hos ut depositis portum contingere uelis</l>
               <l n="12">allatum Hannibali consultaque ferre senatus</l>
               <l n="13">iam medio seram bello poscentia pacem</l>
               <l n="14">ductorisque simul conceptas foedere poenas,</l>
               <l n="15">ocius armatas passim per litora turmas</l>
               <l n="16">ostentare iubet minitantia signa recensque</l>
               <pb/>
               <l n="17">perfusos clipeos et tela rubentia caede.</l>
               <l n="18">haud dictis nunc esse locum; strepere omnia clamat</l>
               <l n="19">Tyrrhenae clangore tubae gemituque cadentum.</l>
               <l n="20">dum detur, relegant pontum neu se addere clausis</l>
               <l n="21">festinent: notum quid caede calentibus armis,</l>
               <l n="22">quantum irae liceat, motusue quid audeat ensis.</l>
               <l n="23">sic ducis adfatu per inhospita litora pulsi</l>
               <l n="24">conuerso Tyrios petierunt remige patres. </l>
               <l n="25">Hic alto Poenus fundentem uela carinam</l>
               <l n="26">incessens dextra <q>Nostrum, pro Iuppiter!</q> inquit</l>
               <l n="27">‘nostrum ferre caput parat illa per aequora puppis.</l>
               <l n="28">heu caecae mentes tumefactaque corda secundis!</l>
               <l n="29">armatum Hannibalem poenae petit impia tellus!</l>
               <l n="30">ne deposce, adero; dabitur tibi copia nostri</l>
               <l n="31">ante expectatum, portisque focisque timebis</l>
               <l n="32">quae nunc externos defendis, Roma, penatis.</l>
               <l n="33">Tarpeios iterum scopulos praeruptaque saxa</l>
               <l n="34">scandatis licet et celsam migretis in arcem:</l>
               <l n="35">nullo iam capti uitam pensabitis auro.’ </l>
               <l n="36">Incensi dictis animi, et furor additus armis.</l>
               <l n="37">conditur extemplo telorum nubibus aether,</l>
               <l n="38">et densa resonant saxorum grandine turres.</l>
               <l n="39">ardor agit, prouecta queat dum cernere muros,</l>
               <l n="40">inque oculis profugae Martem exercere carinae.</l>
               <l n="41">ipse autem incensas promissa piacula turmas</l>
               <l n="42">flagitat insignis nudato uulnere ductor</l>
               <l n="43">ac repetens questus furibundo personat ore:</l>
               <l n="44">‘Poscimur, o socii, Fabiusque e puppe catenas</l>
               <l n="45">ostentat, dominique uocat nos ira senatus.</l>
               <l n="46">si taedet coepti culpandaue mouimus arma,</l>
               <l n="47">Ausoniam ponto propere reuocate carinam:</l>
               <l n="48">nil moror: en, uincta lacerandum tradite dextra.</l>
               <l n="49">nam cur, Eoi deductus origine Beli,</l>
               <l n="50">tot Libyae populis, tot circumfusus Hiberis,</l>
               <l n="51">seruitium perferre negem? Rhoeteius immo</l>
               <l n="52">aeternum imperitet populis saeclisque propaget</l>
               <l n="53">regna ferox; nos iussa uirum nutusque tremamus.’</l>
               <l n="54">effundunt gemitus atque omina tristia uertunt</l>
               <l n="55">in stirpem Aeneadum ac stimulant clamoribus iras. </l>
               <l n="56">Discinctos inter Libyas populosque bilinguis</l>
               <l n="57">Marmaricis audax in bella Oenotria signis</l>
               <l n="58">uenerat Asbyte, proles Garamantis Hiarbae.</l>
               <l n="59">Hammone hic genitus, Phorcynidos antra Medusae</l>
               <l n="60">Cinyphiumque Macen et iniquo e sole calentis</l>
               <l n="61">Battiadas late imperio sceptrisque regebat.</l>
               <l n="62">cui patrius Nasamon aeternumque arida Barce,</l>
               <l n="63">cui nemora Autololum atque infidae litora Syrtis</l>
               <l n="64">parebant nullaque leuis Gaetulus habena.</l>
               <l n="65">atque is fundarat thalamos Tritonide nympha,</l>
               <l n="66">unde genus proauumque Iouem regina ferebat</l>
               <l n="67">et sua fatidico repetebat nomina luco.</l>
               <l n="68">haec ignara uiri uacuoque adsueta cubili</l>
               <l n="69">uenatu et siluis primos defenderat annos;</l>
               <l n="70">non calathis mollita manus operataue fuso</l>
               <l n="71">Dictynnam et saltus et anhelum impellere planta</l>
               <l n="72">cornipedem ac strauisse feras immitis amabat.</l>
               <l n="73">quales Threiciae Rhodopen Pangaeaque lustrant</l>
               <l n="74">saxosis nemora alta iugis cursuque fatigant</l>
               <l n="75">Hebrum innupta manus: spreti Ciconesque Getaeque</l>
               <l n="76">et Rhesi domus et lunatis Bistones armis. </l>
               <l n="77">Ergo habitu insignis patrio, religata fluentem</l>
               <l n="78">Hesperidum nodo crinem dextrumque feroci</l>
               <l n="79">nuda latus Marti ac fulgentem tegmine laeuam</l>
               <l n="80">Thermodontiaca munita in proelia pelta,</l>
               <pb/>
               <l n="81">fumantem rapidis quatiebat cursibus axem.</l>
               <l n="82">pars comitum biiugo curru, pars cetera dorso</l>
               <l n="83">fertur equi; nec non Veneris iam foedera passae</l>
               <l n="84">reginam cingunt, sed uirgine densior ala est.</l>
               <l n="85">ipsa autem gregibus per longa mapalia lectos</l>
               <l n="86">ante aciem ostentabat equos, tumulumque propincum</l>
               <l n="87">dum sequitur gyris, campo uibrata per auras</l>
               <l n="88">spicula contorquens summa ponebat in arce. </l>
               <l n="89">Hanc hasta totiens intrantem moenia Mopsus</l>
               <l n="90">non tulit et celsis senior Gortynia muris</l>
               <l n="91">tela sonante fugat neruo liquidasque per auras</l>
               <l n="92">derigit aligero letalia uulnera ferro.</l>
               <l n="93">Cres erat, aerisonis Curetum aduectus ab antris,</l>
               <l n="94">Dictaeos agitare puer leuioribus armis</l>
               <l n="95">pennata saltus adsuetus harundine Mopsus.</l>
               <l n="96">ille uagam caelo demisit saepe uolucrem,</l>
               <l n="97">ille procul campo linquentem retia ceruum</l>
               <l n="98">uulnere sistebat, rueretque inopina sub ictu</l>
               <l n="99">ante fera incauto quam sibila poneret arcus.</l>
               <l n="100">nec se tum pharetra iactauit iustius ulla</l>
               <l n="101">Eois quamquam certet Gortyna sagittis.</l>
               <l n="102">uerum ut opum leuior uenatu extendere uitam</l>
               <l n="103">abnuit, atque artae res exegere per aequor,</l>
               <l n="104">coniuge cum Meroe natisque inglorius hospes</l>
               <l n="105">intrarat miseram fato ducente Saguntum.</l>
               <l n="106">coryti fratrum ex umeris calamique paterni</l>
               <l n="107">pendebant uolucerque chalybs, Minoia tela.</l>
               <l n="108">hic medius iuuenum Massylae gentis in agmen</l>
               <l n="109">crebra Cydoneo fundebat spicula cornu.</l>
               <l n="110">iam Garamum audacemque Thyrum pariterque ruentis</l>
               <l n="111">Gisgonem leuemque Bagam indignumque sagittae,</l>
               <l n="112">impubem malas, tam certae occurrere Lixum</l>
               <l n="113">fuderat et plena tractabat bella pharetra.</l>
               <l n="114">tum uultum intendens telumque in uirginis ora</l>
               <l n="115">desertum non grata Iouem per uota uocabat.</l>
               <l n="116">namque ut fatiferos conuerti prospicit arcus,</l>
               <l n="117">opposito procul insidiis Nasamonias Harpe</l>
               <l n="118">corpore praeripuit letum calamumque uolantem,</l>
               <l n="119">dum clamat, patulo excipiens tramisit hiatu,</l>
               <l n="120">et primae ferrum a tergo uidere sorores.</l>
               <l n="121">at comitis frendens casu labentia uirgo</l>
               <l n="122">membra leuat paruaque oculos iam luce natantis</l>
               <l n="123">inrorat lacrimis totisque adnisa doloris</l>
               <l n="124">uiribus intorquet letalem in moenia cornum.</l>
               <l n="125">illa uolans umerum rapido transuerberat ictu</l>
               <l n="126">conantis Dorylae, iunctis iam cornibus arcus</l>
               <l n="127">et ducti spatium nerui complente sagitta,</l>
               <l n="128">excutere in uentos resoluto pollice ferrum.</l>
               <l n="129">tum subitum in uulnus praeceps deuoluitur altis</l>
               <l n="130">aggeribus muri, iuxtaque cadentia membra</l>
               <l n="131">effusi uersa calami fluxere pharetra.</l>
               <l n="132">exclamat paribus frater uicinus in armis</l>
               <l n="133">Icarus ulciscique parat lacrimabile fatum.</l>
               <l n="134">atque illum raptim promentem in proelia telum</l>
               <l n="135">Hannibal excussi praeuertit turbine saxi.</l>
               <l n="136">labuntur gelido torpentia frigore membra,</l>
               <l n="137">deficiensque manus pharetrae sua tela remisit. </l>
               <l n="138">At pater in gemino natorum funere Mopsus</l>
               <l n="139">correptos arcus ter maesta mouit ab ira,</l>
               <l n="140">ter cecidit dextra, et notas dolor abstulit artis.</l>
               <l n="141">paenitet heu sero dulcis liquisse penatis,</l>
               <l n="142">adreptoque auide, quo concidis, Icare, saxo,</l>
               <pb/>
               <l n="143">postquam aeuum senior percussaque pectora frustra</l>
               <l n="144">sentit et, ut tantos compescat morte dolores,</l>
               <l n="145">nil opis in dextra, uastae se culmine turris</l>
               <l n="146">praecipitem iacit et delapsus pondere prono</l>
               <l n="147">membra super nati moribundos explicat artus. </l>
               <l n="148">Dum cadit externo Gortynius aduena bello,</l>
               <l n="149">iam noua molitus stimulato milite Theron,</l>
               <l n="150">Alcidae templi custos araeque sacerdos,</l>
               <l n="151">non expectatum Tyriis effuderat agmen</l>
               <l n="152">et fera miscebat reserata proelia porta.</l>
               <l n="153">atque illi non hasta manu, non uertice cassis,</l>
               <l n="154">sed fisus latis umeris et mole iuuentae</l>
               <l n="155">agmina uastabat claua, nihil indigus ensis.</l>
               <l n="156">exuuiae capiti impositae tegimenque leonis</l>
               <l n="157">terribilem attollunt excelso uertice rictum.</l>
               <l n="158">centum angues idem Lernaeaque monstra gerebat</l>
               <l n="159">in clipeo et sectis geminam serpentibus hydram.</l>
               <l n="160">ille Iubam T<add>h</add>apsumque patrem clarumque Micipsam</l>
               <l n="161">nomine aui Maurumque Sacen, a moenibus actos</l>
               <l n="162">palantisque fuga, praeceps ad litora cursu</l>
               <l n="163">egerat, atque una spumabant aequora dextra.</l>
               <l n="164">nec contentus Idi leto letoque Cothonis</l>
               <l n="165">Marmaridae nec caede Rothi nec caede Iugurthae,</l>
               <l n="166">Asbytes currum et radiantis tegmina laeuae</l>
               <l n="167">poscebat uotis gemmataque lumina peltae</l>
               <l n="168">atque in belligera uersabat uirgine mentem.</l>
               <l n="169">quem ruere ut telo uidit regina cruento,</l>
               <l n="170">obliquos detorquet equos laeuumque per orbem</l>
               <l n="171">fallaci gyro campum secat ac uelut ales</l>
               <l n="172">auerso rapitur sinuata per aequora curru.</l>
               <l n="173">dumque ea se ex oculis aufert, atque ocior Euro</l>
               <l n="174">incita pulueream campo trahit ungula nubem,</l>
               <l n="175">aduersum late stridens rota proterit agmen,</l>
               <l n="176">ingerit et crebras uirgo trepidantibus hastas.</l>
               <l n="177">hic cecidere Lycus Thamyrisque et nobile nomen</l>
               <l n="178">Eurydamas, clari deductum stirpe parentis,</l>
               <l n="179">qui thalamos ausus quondam sperare superbos</l>
               <l n="180">(heu demens!) Ithacique torum; sed enim arte pudica</l>
               <l n="181">fallacis totiens reuoluto stamine telae</l>
               <l n="182">deceptus, mersum pelago iactarat Vlixen.</l>
               <l n="183">ast Ithacus uero ficta pro morte loquacem</l>
               <l n="184">adfecit leto, taedaeque ad funera uersae.</l>
               <l n="185">gens extrema uiri campis deletur Hiberis</l>
               <l n="186">Eurydamas Nomados dextra: superinstrepit ater</l>
               <l n="187">et seruat cursum perfractis ossibus axis. </l>
               <l n="188">Iamque aderat remeans uirgo, inter proelia postquam</l>
               <l n="189">distringi Therona uidet, saeuamque bipennem</l>
               <l n="190">perlibrans mediae fronti, spolium inde superbum</l>
               <l n="191">Herculeasque tibi exuuias, Dictynna, uouebat.</l>
               <l n="192">nec segnis Theron tantae spe laudis in ipsos</l>
               <l n="193">aduersus consurgit equos uillosaque fului</l>
               <l n="194">ingerit obiectans trepidantibus ora leonis.</l>
               <l n="195">attoniti terrore nouo rictuque minaci</l>
               <l n="196">quadrupedes iactant resupino pondere currum.</l>
               <l n="197">tum saltu Asbyten conantem linquere pugnas</l>
               <l n="198">occupat incussa gemina inter tempora claua,</l>
               <l n="199">feruentisque rotas turbataque frena pauore</l>
               <l n="200">disiecto spargit conlisa per ossa cerebro,</l>
               <l n="201">ac rapta properans caedem ostentare bipenni</l>
               <l n="202">amputat e curru reuolutae uirginis ora.</l>
               <l n="203">necdum irae positae. celsa nam figitur hasta</l>
               <l n="204">spectandum caput: id gestent ante agmina Poenum</l>
               <l n="205">imperat, et propere currus ad moenia uertant. </l>
               <l n="206">Haec caecus fati diuumque abeunte fauore</l>
               <l n="207">uicino Theron edebat proelia leto.</l>
               <l n="208">namque aderat toto ore ferens iramque minasque</l>
               <pb/>
               <l n="209">Hannibal et caesam Asbyten fixique tropaeum</l>
               <l n="210">infandum capitis furiata mente dolebat.</l>
               <l n="211">ac simul aerati radiauit luminis umbo,</l>
               <l n="212">et concussa procul membris uelocibus arma</l>
               <l n="213">letiferum intonuere, fugam perculsa repente</l>
               <l n="214">ad muros trepido conuertunt agmina cursu:</l>
               <l n="215">sicut agit leuibus per sera crepuscula pennis</l>
               <l n="216">e pastu uolucres ad nota cubilia uesper;</l>
               <l n="217">aut, ubi Cecropius formidine nubis aquosae</l>
               <l n="218">sparsa super flores examina tollit Hymettos,</l>
               <l n="219">ad dulcis ceras et odori corticis antra</l>
               <l n="220">mellis apes grauidae properant densoque uolatu</l>
               <l n="221">raucum conexae glomerant ad limina murmur.</l>
               <l n="222">praecipitat metus attonitos, caecique feruntur.</l>
               <l n="223">heu blandum caeli lumen! tantone cauetur</l>
               <l n="224">mors reditura metu nascentique addita fata?</l>
               <l n="225">consilium damnant portisque atque aggere tuto</l>
               <l n="226">erupisse gemunt: retinet uix agmina Theron</l>
               <l n="227">interdumque manu, interdum clamore minisque:</l>
               <l n="228">‘State, uiri; meus ille hostis; mihi gloria magnae,</l>
               <l n="229">state, uenit pugnae. muro tectisque Sagunti</l>
               <l n="230">hac abigam Poenos dextra; spectacula tantum</l>
               <l n="231">ferte, uiri; uel, si cunctos metus acer in urbem</l>
               <l n="232">(heu deforme!) rapit, soli mihi claudite portas.’ </l>
               <l n="233">At Poenus rapido praeceps ad moenia cursu,</l>
               <l n="234">dum pauitant trepidi rerum fessique salutis,</l>
               <l n="235">tendebat. stat primam urbem murosque patentis</l>
               <l n="236">postposita caede et dilata inuadere pugna.</l>
               <l n="237">id postquam Herculeae custos uidet impiger arae,</l>
               <l n="238">emicat et uelox formidine praeuenit hostem.</l>
               <l n="239">gliscit Elissaeo uiolentior ira tyranno:</l>
               <l n="240">‘Tu solue interea nobis, bone ianitor urbis,</l>
               <l n="241">supplicium, ut pandas’ inquit <q>tua moenia leto.</q>
               </l>
               <l n="242">nec plura effari sinit ira, rotatque coruscum</l>
               <l n="243">mucronem; sed contortum prior impete uasto</l>
               <l n="244">Daunius huic robur iuuenis iacit. arma fragore</l>
               <l n="245">icta graui raucum gemuere, alteque resultant</l>
               <l n="246">aere inlisa cauo nodosae pondera clauae.</l>
               <l n="247">at uiduus teli et frustrato proditus ictu,</l>
               <l n="248">pernici uelox cursu rapit incita membra</l>
               <l n="249">et celeri fugiens perlustrat moenia planta.</l>
               <l n="250">instat atrox terga increpitans fugientia uictor.</l>
               <l n="251">conclamant matres, celsoque e culmine muri</l>
               <l n="252">lamentis uox mixta sonat: nunc nomine noto</l>
               <l n="253">appellant, seras fesso nunc pandere portas</l>
               <l n="254">posse uolunt; quatit hortantum praecordia terror</l>
               <l n="255">ne simul accipiant ingentem moenibus hostem.</l>
               <l n="256">incutit umbonem fesso adsultatque ruenti</l>
               <l n="257">Poenus et ostentans spectantem e moenibus urbem</l>
               <l n="258">
                  <q>I, miseram Asbyten leto solare propinquo</q>—</l>
               <l n="259">haec dicens, iugulo optantis dimittere uitam</l>
               <l n="260">infestum condit mucronem ac regia laetus</l>
               <l n="261">quadrupedes spolia abreptos a moenibus ipsis,</l>
               <l n="262">quis aditum portae trepidantum saepserat agmen,</l>
               <l n="263">uictor agit curruque uolat per ouantia castra. </l>
               <l n="264">At Nomadum furibunda cohors miserabile humandi</l>
               <l n="265">deproperat munus tumulique adiungit honorem</l>
               <l n="266">et rapto cineres ter circum corpore lustrat.</l>
               <l n="267">hinc letale uiri robur tegimenque tremendum</l>
               <l n="268">in flammas iaciunt, ambustoque ore genisque</l>
               <l n="269">deforme alitibus liquere cadauer Hiberis. </l>
               <l n="270">Poenorum interea quis rerum summa potestas,</l>
               <l n="271">consultant bello super, et quae dicta ferantur</l>
               <l n="272">Ausoniae populis, oratorumque minaci</l>
               <l n="273">aduentu trepidant. mouet hinc foedusque fidesque</l>
               <l n="274">et testes superi iurataque pacta parentum,</l>
               <l n="275">hinc popularis amor coeptantis magna iuuentae,</l>
               <l n="276">et sperare iuuat belli meliora. sed, olim</l>
               <pb/>
               <l n="277">ductorem infestans odiis gentilibus, Hannon</l>
               <l n="278">sic adeo increpitat studia incautumque fauorem:</l>
               <l n="279">‘Cuncta quidem, patres, (neque enim cohibere minantum</l>
               <l n="280">irae se ualuere) premunt formidine uocem:</l>
               <l n="281">haud tamen abstiterim. mortem licet arma propinquent,</l>
               <l n="282">testabor superos, et caelo nota relinquam</l>
               <l n="283">quae postrema salus rerum patriaeque reposcit.</l>
               <l n="284">nec nunc obsessa demum et fumante Sagunto</l>
               <l n="285">haec serus uates Hannon canit. anxia rupi</l>
               <l n="286">pectora ne castris innutriretur et armis</l>
               <l n="287">exitiale caput; monui et, dum uita, monebo,</l>
               <l n="288">ingenitum noscens uirus flatusque paternos,</l>
               <l n="289">ut, qui stelligero speculatur sidera caelo,</l>
               <l n="290">uenturam pelagi rabiem Caurique futura</l>
               <l n="291">praedicit miseris haud uanus flamina nautis.</l>
               <l n="292">consedit solio rerumque inuasit habenas:</l>
               <l n="293">ergo armis foedus fasque omne abrumpitur armis,</l>
               <l n="294">oppida quassantur, longeque in moenia nostra</l>
               <l n="295">Aeneadum arrectae mentes, disiectaque pax est.</l>
               <l n="296">exagitant manes iuuenem furiaeque paternae</l>
               <l n="297">ac funesta sacra et conuersi foedere rupto</l>
               <l n="298">in caput infidum superi Massylaque uates.</l>
               <l n="299">an nunc ille noui caecus caligine regni</l>
               <l n="300">externas arces quatit aut Tirynthia tecta?</l>
               <l n="301">sic propria luat hoc poena nec misceat urbis</l>
               <l n="302">fata suis: nunc hoc, hoc inquam, tempore muros</l>
               <l n="303">oppugnat, Carthago, tuos teque obsidet armis.</l>
               <l n="304">lauimus Hennaeas animoso sanguine uallis</l>
               <l n="305">et uix conducto produximus arma Lacone.</l>
               <l n="306">nos ratibus laceris Scyllaea repleuimus antra</l>
               <l n="307">classibus et refluo spectauimus aequore raptis</l>
               <l n="308">contorta e fundo reuomentem transtra Charybdin.</l>
               <l n="309">respice, pro demens, pro pectus inane deorum,</l>
               <l n="310">Aegatis Libyaeque procul fluitantia membra!</l>
               <l n="311">quo ruis et patriae exitio tibi nomina quaeris?</l>
               <l n="312">scilicet immensae, uisis iuuenalibus armis,</l>
               <l n="313">subsident Alpes, subsidet mole niuali</l>
               <l n="314">Alpibus aequatum attollens caput Apenninus.</l>
               <l n="315">sed campos fac, uane, dari. num gentibus istis</l>
               <l n="316">mortales animi, aut ferro flammaue fatiscunt?</l>
               <l n="317">haud tibi Neritia cernes cum prole laborem.</l>
               <l n="318">pubescit castris miles, galeaque teruntur</l>
               <l n="319">nondum signatae flaua lanugine malae,</l>
               <l n="320">nec requies aeui nota, exanguesque merendo</l>
               <l n="321">stant prima inter signa senes letumque lacessunt.</l>
               <l n="322">ipse ego Romanas perfosso corpore turmas</l>
               <l n="323">tela intorquentis correpta e uulnere uidi,</l>
               <l n="324">uidi animos mortesque uirum decorisque furorem.</l>
               <l n="325">si bello absistis nec te uictoribus offers,</l>
               <l n="326">quantum heu, Carthago, donat tibi sanguinis Hannon!’ </l>
               <l n="327">Gestar ad haec (namque impatiens asperque coquebat</l>
               <l n="328">iamdudum immites iras mediamque loquentis</l>
               <l n="329">bis conatus erat turbando abrumpere uocem)</l>
               <l n="330">
                  <q>Concilione</q> inquit ‘Libyae Tyrioque senatu,</l>
               <l n="331">pro superi, Ausonius miles sedet, armaque tantum</l>
               <l n="332">haud dum sumpta uiro? nam cetera non latet hostis.</l>
               <l n="333">nunc geminas Alpes Apenninumque minatur,</l>
               <l n="334">nunc freta Sicaniae et Scyllaei litoris undas,</l>
               <l n="335">nec procul est quin iam manes umbrasque pauescat</l>
               <l n="336">Dardanias: tanta accumulat praeconia leto</l>
               <pb/>
               <l n="337">uulneribusque uirum ac tollit sub sidera gentem.</l>
               <l n="338">mortalem, mihi crede, licet formidine turpi</l>
               <l n="339">frigida corda tremant, mortalem sumimus hostem.</l>
               <l n="340">uidi ego, cum, geminas artis post terga catenis</l>
               <l n="341">euinctus palmas, uulgo traheretur ouante</l>
               <l n="342">carceris in tenebras spes et fiducia gentis</l>
               <l n="343">Regulus Hectoreae; uidi, cum robore pendens</l>
               <l n="344">Hesperiam cruce sublimis spectaret ab alta.</l>
               <l n="345">nec uero terrent puerilia protinus ora</l>
               <l n="346">sub galea et pressae properata casside malae.</l>
               <l n="347">indole non adeo segni sumus: aspice, turmae</l>
               <l n="348">quot Libycae certant annos anteire labore</l>
               <l n="349">et nudis bellantur equis; ipse, aspice, ductor,</l>
               <l n="350">cum primam tenero uocem proferret ab ore,</l>
               <l n="351">iam bella et lituos ac flammis urere gentem</l>
               <l n="352">iurabat Phrygiam atque animo patria arma mouebat.</l>
               <l n="353">proinde polo crescant Alpes, astrisque coruscos</l>
               <l n="354">Apenninus agat scopulos: per saxa niuesque</l>
               <l n="355">(dicam etenim, ut stimulent atram uel inania mentem),</l>
               <l n="356">per caelum est qui pandat iter: pudet Hercule tritas</l>
               <l n="357">desperare uias laudemque timere secundam.</l>
               <l n="358">sed Libyae clades et primi incendia belli</l>
               <l n="359">aggerat atque iterum pro libertate labores</l>
               <l n="360">Hannon ferre uetat. ponat formidinis aestus</l>
               <l n="361">parietibusque domus imbellis femina seruet</l>
               <l n="362">singultantem animam; nos, nos contra ibimus hostem,</l>
               <l n="363">quis procul a Tyria dominos depellere Byrsa,</l>
               <l n="364">uel Ioue non aequo, fixum est. sin fata repugnant,</l>
               <l n="365">et iam damnata cessit Carthagine Mauors,</l>
               <l n="366">occumbam potius nec te, patria inclita, dedam</l>
               <l n="367">aeternum famulam liberque Acheronta uidebo.</l>
               <l n="368">nam quae, pro superi, Fabius iubet! ‘ocius arma</l>
               <l n="369">exuite et capta descendite ab arce Sagunti.</l>
               <l n="370">tum delecta manus scutorum incendat aceruos,</l>
               <l n="371">uranturque rates, ac toto absistite ponto.’</l>
               <l n="372">di, procul o, merita est numquam si talia plecti</l>
               <l n="373">Carthago, prohibete nefas nostrique solutas</l>
               <l n="374">ductoris seruate manus!’ ut deinde resedit,</l>
               <l n="375">factaque censendi patrum de more potestas,</l>
               <l n="376">hic Hannon reddi propere certamine rapta</l>
               <l n="377">instat et auctorem uiolati foederis addit.</l>
               <l n="378">tum uero attoniti, ceu templo inrumperet hostis,</l>
               <l n="379">exiluere patres, Latioque id uerteret omen</l>
               <l n="380">orauere deum. at postquam discordia sensit</l>
               <l n="381">pectora et infidas ad Martem uergere mentes,</l>
               <l n="382">non ultra patiens Fabius rexisse dolorem</l>
               <l n="383">concilium propere exposcit, patribusque uocatis,</l>
               <l n="384">bellum se gestare sinu pacemque profatus,</l>
               <l n="385">quid sedeat, legere ambiguis neu fallere dictis</l>
               <l n="386">imperat ac, saeuo neutrum renuente senatu,</l>
               <l n="387">ceu clausas acies gremioque effunderet arma,</l>
               <l n="388">‘Accipite infaustum Libyae euentuque priori</l>
               <l n="389">par’ inquit <q>bellum</q>, et laxos effundit amictus.</l>
               <l n="390">tum patrias repetit pugnandi nuntius arces. </l>
               <l n="391">Atque ea dum profugae regnis agitantur Elissae,</l>
               <l n="392">†accitis uelox populis, quis aegra lababat</l>
               <l n="393">ambiguo sub Marte fides, praedaque grauatus</l>
               <l n="394">ad muros Poenus reuocauerat arma Sagunti. </l>
               <l n="395">Ecce autem clipeum saeuo fulgore micantem</l>
               <l n="396">Oceani gentes ductori dona ferebant,</l>
               <l n="397">Callaicae telluris opus, galeamque coruscis</l>
               <l n="398">subnixam cristis, uibrant quae uertice coni</l>
               <pb/>
               <l n="399">albentis niueae tremulo nutamine pennae,</l>
               <l n="400">ensem, unam ac multis fatalem milibus hastam;</l>
               <l n="401">praeterea textam nodis auroque trilicem</l>
               <l n="402">loricam, nulli tegimen penetrabile telo.</l>
               <l n="403">haec, aere et duri chalybis perfecta metallo</l>
               <l n="404">atque opibus perfusa Tagi, per singula laetis</l>
               <l n="405">lustrat ouans oculis et gaudet origine regni. </l>
               <l n="406">Condebat primae Dido Carthaginis arces,</l>
               <l n="407">instabatque operi subducta classe iuuentus.</l>
               <l n="408">molibus hi claudunt portus, his tecta domosque</l>
               <l n="409">partiris, iustae Bitia uenerande senectae.</l>
               <l n="410">ostentant caput effossa tellure repertum</l>
               <l n="411">bellatoris equi atque omen clamore salutant.</l>
               <l n="412">has inter species orbatum classe suisque</l>
               <l n="413">Aenean pulsum pelago dextraque precantem</l>
               <l n="414">cernere erat: fronte hunc auide regina serena</l>
               <l n="415">infelix ac iam uultu spectabat amico.</l>
               <l n="416">hinc et speluncam furtiuaque foedera amantum</l>
               <l n="417">Callaicae fecere manus: it clamor ad auras</l>
               <l n="418">latratusque canum, subitoque exterrita nimbo</l>
               <l n="419">occultant alae uenantum corpora siluis.</l>
               <l n="420">nec procul Aeneadum uacuo iam litore classis</l>
               <l n="421">aequora nequiquam reuocante petebat Elissa.</l>
               <l n="422">ipsa pyram super ingentem stans saucia Dido</l>
               <l n="423">mandabat Tyriis ultricia bella futuris,</l>
               <l n="424">ardentemque rogum media spectabat ab unda</l>
               <l n="425">Dardanus et magnis pandebat carbasa fatis.</l>
               <l n="426">parte alia supplex infernis Hannibal aris</l>
               <l n="427">arcanum Stygia libat cum uate cruorem</l>
               <l n="428">et primo bella Aeneadum iurabat ab aeuo.</l>
               <l n="429">at senior Siculis exultat Hamilcar in aruis:</l>
               <l n="430">spirantem credas certamina anhela mouere,</l>
               <l n="431">ardor inest oculis, toruumque minatur imago. </l>
               <l n="432">Necnon et laeuum clipei latus aspera signis</l>
               <l n="433">implebat Spartana cohors; hanc ducit ouantem</l>
               <l n="434">Ledaeis ueniens uictor Xanthippus Amyclis.</l>
               <l n="435">iuxta triste decus pendet sub imagine poenae</l>
               <l n="436">Regulus et fidei dat magna exempla Sagunto.</l>
               <l n="437">laetior at circa facies: agitata ferarum</l>
               <l n="438">agmina uenatu et caelata mapalia fulgent,</l>
               <l n="439">nec procul usta cutem nigri soror horrida Mauri</l>
               <l n="440">adsuetas mulcet patrio sermone leaenas.</l>
               <l n="441">it liber campi pastor, cui fine sine ullo</l>
               <l n="442">inuetitum saltus penetrat pecus: omnia Poenum</l>
               <l n="443">armenti uigilem patrio de more secuntur,</l>
               <l n="444">gaesaque latratorque Cydon tectumque focique</l>
               <l n="445">in silicis uenis et fistula nota iuuencis.</l>
               <l n="446">eminet excelso consurgens colle Saguntos,</l>
               <l n="447">quam circa immensi populi condensaque cingunt</l>
               <l n="448">agmina certantum pulsantque trementibus hastis.</l>
               <l n="449">extrema clipei stagnabat Hiberus in ora,</l>
               <l n="450">curuatis claudens ingentem flexibus orbem.</l>
               <l n="451">Hannibal abrupto transgressus foedere ripas</l>
               <l n="452">Poenorum populos Romana in bella uocabat.</l>
               <l n="453">tali sublimis dono, noua tegmina latis</l>
               <l n="454">aptat concutiens umeris celsusque profatur:</l>
               <l n="455">‘Heu quantum Ausonio sudabitis, arma, cruore!</l>
               <l n="456">quas, belli ui<add>n</add>dex, poenas mihi, Curia, pendes!‘ </l>
               <l n="457">Iamque senescebat uallatus moenibus hostis,</l>
               <l n="458">carpebatque dies urbem, dum signa manusque</l>
               <l n="459">expectant fessi socias. tandem aequore uano</l>
               <l n="460">auertunt oculos frustrataque litora ponunt</l>
               <l n="461">et propius suprema uident. sedet acta medullis</l>
               <l n="462">iamdudum atque inopes penitus coquit intima pestis.</l>
               <l n="463">est furtim lento misere durantia tabo</l>
               <l n="464">uiscera et exurit siccatas sanguine uenas</l>
               <l n="465">per longum celata fames. iam lumina retro</l>
               <pb/>
               <l n="466">exesis fugere genis, iam lurida sola</l>
               <l n="467">tecta cute et uenis male iuncta trementibus ossa</l>
               <l n="468">extant consumptis uisu deformia membris.</l>
               <l n="469">umentis rores noctis terramque madentem</l>
               <l n="470">solamen fecere mali, cassoque labore</l>
               <l n="471">e sicco frustra presserunt robore sucos.</l>
               <l n="472">nil temerare piget: rabidi ieiunia uentris</l>
               <l n="473">insolitis adigunt uesci, resolutaque, nudos</l>
               <l n="474">linquentes clipeos, armorum tegmina mandunt. </l>
               <l n="475">Desuper haec caelo spectans Tirynthius alto</l>
               <l n="476">inlacrimat fractae nequiquam casibus urbis.</l>
               <l n="477">namque metus magnique tenent praecepta parentis</l>
               <l n="478">ne saeuae tendat contra decreta nouercae.</l>
               <l n="479">sic igitur coepta occultans ad limina sanctae</l>
               <l n="480">contendit Fidei secretaque pectora temptat.</l>
               <l n="481">arcanis dea laeta polo tum forte remoto</l>
               <l n="482">caelicolum magnas uoluebat conscia curas.</l>
               <l n="483">quam tali adloquitur Nemeae pacator honore:</l>
               <l n="484">‘Ante Iouem generata, decus diuumque hominumque,</l>
               <l n="485">qua sine non tellus pacem, non aequora norunt,</l>
               <l n="486">iustitiae consors tacitumque in pectore numen,</l>
               <l n="487">exitiumne tuae dirum spectare Sagunti</l>
               <l n="488">et tot pendentem pro te, dea, cernere poenas</l>
               <l n="489">urbem lenta potes? moritur tibi uulgus, et unam</l>
               <l n="490">te matres uincente fame, te maesta uirorum</l>
               <l n="491">ora uocant, primaque sonant te uoce minores.</l>
               <l n="492">fer caelo auxilium et fessis da surgere rebus.’ </l>
               <l n="493">Haec satus Alcmena; contra cui talia uirgo:</l>
               <l n="494">‘Cerno equidem, nec pro nihilo est mihi foedera rumpi,</l>
               <l n="495">statque dies ausis olim tam tristibus ultor.</l>
               <l n="496">sed me pollutas properantem linquere terras</l>
               <l n="497">sedibus his tectisque Iouis succedere adegit</l>
               <l n="498">fecundum in fraudes hominum genus: impia liqui</l>
               <l n="499">et, quantum terrent, tantum metuentia regna</l>
               <l n="500">ac furias auri nec uilia praemia fraudum</l>
               <l n="501">et super haec ritu horrificos ac more ferarum</l>
               <l n="502">uiuentis rapto populos luxuque solutum</l>
               <l n="503">omne decus multaque oppressum nocte pudorem.</l>
               <l n="504">uis colitur, iurisque locum sibi uindicat ensis,</l>
               <l n="505">et probris cessit uirtus. en, aspice gentes:</l>
               <l n="506">nemo insons: pacem seruant commercia culpae.</l>
               <l n="507">sed si cura, tua fundata ut moenia dextra</l>
               <l n="508">dignum te seruent memorando fine uigorem,</l>
               <l n="509">dedita nec fessi tramittant corpora Poeno:</l>
               <l n="510">quod solum nunc fata sinunt seriesque futuri,</l>
               <l n="511">extendam leti decus atque in saecula mittam</l>
               <l n="512">ipsaque laudatas ad manes prosequar umbras.’ </l>
               <l n="513">Inde seuera leui decurrens aethere uirgo</l>
               <l n="514">luctantem fatis petit inflammata Saguntum.</l>
               <l n="515">inuadit mentes et pectora nota pererrat</l>
               <l n="516">immittitque animis numen. tum fusa medullis</l>
               <l n="517">implicat atque sui flagrantem inspirat amorem.</l>
               <l n="518">arma uolunt temptantque aegros ad proelia nisus.</l>
               <l n="519">insperatus adest uigor, interiusque recursat</l>
               <l n="520">dulcis honor diuae et sacrum pro uirgine letum.</l>
               <l n="521">it tacitus fessis per ouantia pectora sensus</l>
               <l n="522">uel leto grauiora pati saeuasque ferarum</l>
               <l n="523">attemptare dapes et mensis addere crimen.</l>
               <l n="524">sed prohibet culpa pollutam extendere lucem</l>
               <l n="525">casta Fides paribusque famem compescere membris. </l>
               <l n="526">Quam simul inuisae gentis conspexit in arce,</l>
               <l n="527">forte ferens sese Libycis Saturnia castris,</l>
               <l n="528">uirgineum increpitat miscentem bella furorem</l>
               <l n="529">atque ira turbata gradum ciet ocius atram</l>
               <l n="530">Tisiphonen imos agitantem uerbere manes,</l>
               <pb/>
               <l n="531">et palmas tendens <q>Hos</q> inquit ‘noctis alumna,</l>
               <l n="532">hos muros impelle manu populumque ferocem</l>
               <l n="533">dextris sterne suis: Iuno iubet. ipsa propinqua</l>
               <l n="534">effectus studiumque tuum de nube uidebo.</l>
               <l n="535">illa deos summumque Iouem turbantia tela,</l>
               <l n="536">quis Acheronta moues, flammam immanesque chelydros</l>
               <l n="537">stridoremque tuum, quo territa comprimit ora</l>
               <l n="538">Cerberus, ac mixto quae spumant felle uenena</l>
               <l n="539">et quicquid scelerum, poenarum quicquid et irae</l>
               <l n="540">pectore fecundo coquitur tibi, congere praeceps</l>
               <l n="541">in Rutulos totamque Erebo demitte Saguntum.</l>
               <l n="542">hac mercede Fides constet delapsa per auras.’ </l>
               <l n="543">Sic uoce instimulans dextra dea concita saeuam</l>
               <l n="544">Eumenida incussit muris, tremuitque repente</l>
               <l n="545">mons circum, et grauior sonuit per litora fluctus.</l>
               <l n="546">sibilat insurgens capiti et turgentia circa</l>
               <l n="547">multus colla micat squalenti tergore serpens.</l>
               <l n="548">Mors graditur uasto caua pandens guttura rictu</l>
               <l n="549">casuroque inhiat populo: tunc Luctus et atri</l>
               <l n="550">pectora circumstant Planctus Maerorque Dolorque,</l>
               <l n="551">atque omnes adsunt Poenae, formaque trifauci</l>
               <l n="552">personat insomnis lacrimosae Ianitor aulae.</l>
               <l n="553">protinus adsimulat faciem mutabile monstrum</l>
               <l n="554">Tiburnae gressumque simul sonitumque loquentis.</l>
               <l n="555">haec bello uacuos et saeui turbine Martis</l>
               <l n="556">lugebat thalamos, Murro spoliata marito,</l>
               <l n="557">clara genus Daunique trahens a sanguine nomen.</l>
               <l n="558">cui uultus induta pares disiectaque crinem</l>
               <l n="559">Eumenis in medios inrumpit turbida coetus</l>
               <l n="560">et maestas lacerata genas <q>Quis terminus?</q> inquit</l>
               <l n="561">‘sat Fidei proauisque datum. uidi ipsa cruentum,</l>
               <l n="562">ipsa meum uidi lacerato uulnere nostras</l>
               <l n="563">terrentem Murrum noctes et dira sonantem:</l>
               <l n="564">‘Eripe te, coniunx, miserandae casibus urbis</l>
               <l n="565">et fuge, si terras adimit uictoria Poeni,</l>
               <l n="566">ad manes, Tiburna, meos; cecidere penates,</l>
               <l n="567">occidimus Rutuli, tenet omnia Punicus ensis.’</l>
               <l n="568">mens horret, nec adhuc oculis absistit imago.</l>
               <l n="569">nullane iam posthac tua tecta, Sagunte, uidebo?</l>
               <l n="570">felix, Murre, necis patriaque superstite felix.</l>
               <l n="571">at nos, Sidoniis famulatum matribus actas,</l>
               <l n="572">post belli casus uastique pericula ponti</l>
               <l n="573">Carthago aspiciet uictrix, tandemque suprema</l>
               <l n="574">nocte obita Libyae gremio captiua iacebo.</l>
               <l n="575">sed uos, o iuuenes, uetuit quos conscia uirtus</l>
               <l n="576">posse capi, quis telum ingens contra aspera mors est,</l>
               <l n="577">uestris seruitio manibus subducite matres.</l>
               <l n="578">ardua uirtutem profert uia: pergite primi</l>
               <l n="579">nec facilem populis nec notam inuadere laudem.’ </l>
               <l n="580">His ubi turbatas hortatibus impulit aures,</l>
               <l n="581">inde petit tumulum, summo quem uertice montis</l>
               <l n="582">Amphitryoniades spectandum ex aequore nautis</l>
               <l n="583">struxerat et grato cineres decorarat honore.</l>
               <l n="584">excitus sede, horrendum, prorumpit ab ima</l>
               <l n="585">caeruleus maculis auro squalentibus anguis.</l>
               <l n="586">ignea sanguinea radiabant lumina flamma,</l>
               <l n="587">oraque uibranti stridebant sibila lingua.</l>
               <l n="588">isque inter trepidos coetus mediamque per urbem</l>
               <l n="589">uoluitur et muris propere delabitur altis</l>
               <l n="590">ac similis profugo uicina ad litora tendit</l>
               <l n="591">spumantisque freti praeceps immergitur undis. </l>
               <l n="592">Tum uero excussae mentes, ceu prodita tecta</l>
               <pb/>
               <l n="593">expulsi fugiant manes, umbraeque recusent</l>
               <l n="594">captiuo iacuisse solo. sperare salute<add>m</add>
               </l>
               <l n="595">pertaesum, damnantque cibos: agit abdita Erinys.</l>
               <l n="596">haud grauior duris diuum inclementia rebus</l>
               <l n="597">quam leti perferre moras: abrumpere uitam</l>
               <l n="598">ocius attoniti quaerunt lucemque grauantur.</l>
               <l n="599">certatim structus subrectae molis ad astra</l>
               <l n="600">in media stetit urbe rogus: portantque trahuntque</l>
               <l n="601">longae pacis opes quaesitaque praemia dextris,</l>
               <l n="602">Callaico uestes distinctas matribus auro</l>
               <l n="603">armaque Dulichia proauis portata Zacyntho</l>
               <l n="604">et prisca aduectos Rutulorum ex urbe penates.</l>
               <l n="605">huc, quicquid superest captis, clipeosque simulque</l>
               <l n="606">infaustos iaciunt enses et condita bello</l>
               <l n="607">effodiunt penitus terra gaudentque superbi</l>
               <l n="608">uictoris praedam flammis donare supremis. </l>
               <l n="609">Quae postquam congesta uidet feralis Erinys,</l>
               <l n="610">lampada flammiferis tinctam Phlegethontis in undis</l>
               <l n="611">quassat et inferna superos caligine condit.</l>
               <l n="612">inde opus aggressi toto quod nobile mundo</l>
               <l n="613">aeternum inuictis infelix gloria seruat.</l>
               <l n="614">princeps Tisiphone lentum indignata pauentum</l>
               <l n="615">pressit ouans capulum cunctantemque impulit ensem</l>
               <l n="616">et dirum insonuit Stygio bis terque flagello.</l>
               <l n="617">inuitas maculant cognato sanguine dextras</l>
               <l n="618">miranturque nefas auersa mente peractum</l>
               <l n="619">et facto sceleri inlacrimant. hic turbidus ira</l>
               <l n="620">et rabie cladum perpessaeque ultima uitae</l>
               <l n="621">obliquos uersat materna per ubera uisus.</l>
               <l n="622">hic raptam librans dilectae in colla securim</l>
               <l n="623">coniugis increpitat sese mediumque furorem</l>
               <l n="624">proiecta damnat stupefactus membra bipenni.</l>
               <l n="625">nec tamen euasisse datur; nam uerbera Erinys</l>
               <l n="626">incutit atque atros insibilat ore tumores.</l>
               <l n="627">sic thalami fugit omnis amor, dulcesque marito</l>
               <l n="628">effluxere tori, et subiere obliuia taedae.</l>
               <l n="629">ille iacit totis conisus uiribus aegrum</l>
               <l n="630">in flammas corpus, densum qua turbine nigro</l>
               <l n="631">exundat fumans piceus caligine uertex. </l>
               <l n="632">At medios inter coetus pietate sinistra,</l>
               <l n="633">infelix Tymbrene, furis, Poenoque parentis</l>
               <l n="634">dum properas auferre necem, reddentia formam</l>
               <l n="635">ora tuam laceras temerasque simillima membra.</l>
               <l n="636">uos etiam primo gemini cecidistis in aeuo,</l>
               <l n="637">Eurymedon fratrem et fratrem mentite Lycorma,</l>
               <l n="638">cuncta pares; dulcisque labor sua nomina natis</l>
               <l n="639">reddere et in uultu genetrici stare suorum.</l>
               <l n="640">iam fixus iugulo culpa te soluerat ensis,</l>
               <l n="641">Eurymedon, inter miserae lamenta senectae,</l>
               <l n="642">dumque malis turbata parens deceptaque uisis</l>
               <l n="643">
                  <q>Quo ruis? huc ferrum</q> clamat <q>conuerte, Lycorma,</q>
               </l>
               <l n="644">ecce simul iugulum perfoderat ense Lycormas.</l>
               <l n="645">sed magno <q>Quinam, Eurymedon, furor iste?</q> sonabat</l>
               <l n="646">cum planctu geminaeque notis decepta figurae</l>
               <l n="647">funera mutato reuocabat nomine mater,</l>
               <l n="648">donec transacto tremebunda per ubera ferro</l>
               <l n="649">tunc etiam ambiguos cecidit super inscia natos. </l>
               <l n="650">Quis diros urbis casus laudandaque monstra</l>
               <l n="651">et Fidei poenas ac tristia fata piorum</l>
               <l n="652">imperet euoluens lacrimis? uix Punica fletu</l>
               <l n="653">cessassent castra ac miserescere nescius hostis.</l>
               <l n="654">urbs, habitata diu Fidei caeloque parentem</l>
               <l n="655">murorum repetens, ruit inter perfida gentis</l>
               <pb/>
               <l n="656">Sidoniae tela atque immania facta suorum,</l>
               <l n="657">iniustis neglecta deis: furit ensis et ignis,</l>
               <l n="658">quique caret flamma, scelerum est locus. erigit atro</l>
               <l n="659">nigrantem fumo rogus alta ad sidera nubem.</l>
               <l n="660">ardet in excelso proceri uertice montis</l>
               <l n="661">arx intacta prius bellis (hinc Punica castra</l>
               <l n="662">litoraque et totam soliti spectare Saguntum),</l>
               <l n="663">ardent tecta deum. resplendet imagine flammae</l>
               <l n="664">aequor, et in tremulo uibrant incendia ponto. </l>
               <l n="665">Ecce inter medios caedum Tiburna furores</l>
               <l n="666">fulgenti dextram mucrone armata mariti</l>
               <l n="667">et laeua infelix ardentem lampada quassans</l>
               <l n="668">squalentemque erecta comam ac liuentia planctu</l>
               <l n="669">pectora nudatis ostendens saeua lacertis</l>
               <l n="670">ad tumulum Murri super ipsa cadauera fertur:</l>
               <l n="671">qualis, ubi inferni dirum tonat aula parentis,</l>
               <l n="672">iraque turbatos exercet regia manes,</l>
               <l n="673">Alecto solium ante dei sedemque tremendam</l>
               <l n="674">Tartareo est operata Ioui poenasque ministrat.</l>
               <l n="675">arma uiri multo nuper defensa cruore</l>
               <l n="676">imponit tumulo inlacrimans, manesque precata</l>
               <l n="677">acciperent sese, flagrantem lampada subdit.</l>
               <l n="678">tunc rapiens letum <q>Tibi ego haec</q> ait ‘optime coniunx,</l>
               <l n="679">ad manes, en, ipsa fero.’ sic ense recepto</l>
               <l n="680">arma super ruit et flammas inuadit hiatu. </l>
               <l n="681">Semiambusta iacet nullo discrimine passim</l>
               <pb/>
               <l n="682">infelix obitus, permixto funere, turba:</l>
               <l n="683">ceu, stimulante fame cum uictor ouilia tandem</l>
               <l n="684">faucibus inuasit siccis leo, mandit hianti</l>
               <l n="685">ore fremens imbelle pecus, patuloque redundat</l>
               <l n="686">gutture ructatus large cruor: incubat atris</l>
               <l n="687">semesae stragis cumulis, aut murmure anhelo</l>
               <l n="688">infrendens laceros inter spatiatur aceruos:</l>
               <l n="689">late fusa iacent pecudes custosque Molossus</l>
               <l n="690">pastorumque cohors stabulique gregisque magister,</l>
               <l n="691">totaque uastatis disiecta mapalia tectis.</l>
               <l n="692">inrumpunt uacuam Poeni tot cladibus arcem.</l>
               <l n="693">tum demum ad manis perfecto munere Erinys</l>
               <l n="694">Iunoni laudata redit magnamque superba</l>
               <l n="695">exultat rapiens secum sub Tartara turbam. </l>
               <l n="696">At uos, sidereae, quas nulla aequauerit aetas,</l>
               <l n="697">ite, decus terrarum, animae, uenerabile uulgus,</l>
               <l n="698">Elysium et castas sedes decorate piorum.</l>
               <l n="699">cui uero non aequa dedit uictoria nomen</l>
               <l n="700">(audite, o gentes, neu rumpite foedera pacis</l>
               <l n="701">nec regnis postferte fidem!) uagus exul in orbe</l>
               <l n="702">errabit toto patriis proiectus ab oris,</l>
               <l n="703">tergaque uertentem trepidans Carthago uidebit.</l>
               <l n="704">saepe Saguntinis somnos exterritus umbris</l>
               <l n="705">optabit cecidisse manu, ferroque negato</l>
               <l n="706">inuictus quondam Stygias bellator ad undas</l>
               <l n="707">deformata feret liuenti membra ueneno.</l>
               <pb/>
            </div>

            <div type="textpart" subtype="book" n="3">

               <l n="1">Postquam rupta fides Tyriis et moenia castae</l>
               <l n="2">non aequo superum genitore euersa Sagunti,</l>
               <l n="3">extemplo positos finiti cardine mundi</l>
               <l n="4">uictor adit populos cognataque limina Gades.</l>
               <l n="5">nec uatum mentes agitare et praescia corda</l>
               <l n="6">cessatum super imperio: citus aequore Bostar</l>
               <l n="7">uela dare et rerum praenoscere fata iubetur.</l>
               <l n="8">prisca fides adytis longo seruatur ab aeuo,</l>
               <l n="9">qua sublime sedens, Cirrhaeis aemulus antris,</l>
               <l n="10">inter anhelantis Garamantas corniger Hammon</l>
               <l n="11">fatidico pandit uenientia saecula luco.</l>
               <l n="12">hinc omen coeptis et casus scire futuros</l>
               <l n="13">ante diem bellique uices nouisse petebat. </l>
               <l n="14">Exin clauigeri ueneratus numinis aras</l>
               <l n="15">captiuis onerat donis, quae nuper ab arce</l>
               <l n="16">uictor fumantis rapuit semusta Sagunti.</l>
               <l n="17">uulgatum, nec cassa fides, ab origine fani</l>
               <l n="18">impositas durare trabes solasque per aeuum</l>
               <l n="19">condentum nouisse manus. hinc credere gaudent</l>
               <l n="20">consedisse deum seniumque repellere templis.</l>
               <l n="21">tum, quis fas et honos adyti penetralia nosse,</l>
               <l n="22">femineos prohibent gressus ac limine curant</l>
               <l n="23">saetigeros arcere sues. nec discolor ulli</l>
               <l n="24">ante aras cultus: uelantur corpora lino,</l>
               <l n="25">et Pelusiaco praefulget stamine uertex.</l>
               <l n="26">discinctis mos tura dare atque e lege parentum</l>
               <l n="27">sacrificam lato uestem distinguere clauo:</l>
               <l n="28">pes nudus tonsaeque comae castumque cubile.</l>
               <l n="29">inrestincta focis seruant altaria flammae,</l>
               <l n="30">sed nulla effigies simulacraue nota deorum</l>
               <l n="31">maiestate locum et sacro impleuere timore. </l>
               <l n="32">In foribus labor Alcidae: Lernaea recisis</l>
               <l n="33">anguibus hydra iacet, nexuque elisa leonis</l>
               <pb/>
               <l n="34">ora Cleonaei patulo caelantur hiatu.</l>
               <l n="35">at Stygius saeuis terrens latratibus umbras</l>
               <l n="36">ianitor, aeterno tum primum tractus ab antro,</l>
               <l n="37">uincla indignatur, metuitque Megaera catenas.</l>
               <l n="38">iuxta Thraces equi pestisque Erymanthia et altos</l>
               <l n="39">aeripedis ramos superantia cornua cerui.</l>
               <l n="40">nec leuior uinci Libycae telluris alumnus</l>
               <l n="41">matre super stratique genus deforme bimembres</l>
               <l n="42">Centauri frontemque minor nunc amnis Acarnan.</l>
               <l n="43">inter quae fulget sacratis ignibus Oete,</l>
               <l n="44">ingentemque animam rapiunt ad sidera flammae. </l>
               <l n="45">Postquam oculos uaria impleuit uirtutis imago,</l>
               <l n="46">mira dehinc cernit: surgentis mole profundi</l>
               <l n="47">inuectum terris subitum mare nullaque circa</l>
               <l n="48">litora et infuso stagnantis aequore campos.</l>
               <l n="49">nam qua caeruleis Nereus euoluitur antris</l>
               <l n="50">atque imo freta contorquet Neptunia fundo,</l>
               <l n="51">proruptum exundat pelagus, caecosque relaxans</l>
               <l n="52">Oceanus fontis torrentibus ingruit undis.</l>
               <l n="53">tum uada, ceu saeuo penitus permota tridenti,</l>
               <l n="54">luctantur terris tumefactum imponere pontum.</l>
               <l n="55">mox remeat gurges tractoque relabitur aestu,</l>
               <l n="56">ac ratis erepto campis deserta profundo,</l>
               <l n="57">et fusi transtris expectant aequora nautae.</l>
               <l n="58">Cymothoes ea regna uagae pelagique labores</l>
               <l n="59">Luna mouet, Luna, immissis per caerula bigis,</l>
               <l n="60">fertque refertque fretum, sequiturque reciproca Tethys. </l>
               <l n="61">Haec propere spectata duci; nam multa fatigant.</l>
               <l n="62">curarum prima exercet, subducere bello</l>
               <l n="63">consortem thalami paruumque sub ubere natum.</l>
               <l n="64">uirgineis iuuenem taedis primoque Hymenaeo</l>
               <l n="65">imbuerat coniunx memorique tenebat amore.</l>
               <pb/>
               <l n="66">at puer, obsessae generatus in ore Sagunti,</l>
               <l n="67">bissenos Lunae nondum compleuerat orbes.</l>
               <l n="68">quos ut seponi stetit et secernere ab armis,</l>
               <l n="69">adfatur ductor: ‘Spes o Carthaginis altae,</l>
               <l n="70">nate, nec Aeneadum leuior metus, amplior, oro,</l>
               <l n="71">sis patrio decore et factis tibi nomina condas,</l>
               <l n="72">qui<add>s</add> superes bellator auum; iamque aegra timoris</l>
               <l n="73">Roma tuos numerat lacrimandos matribus annos.</l>
               <l n="74">ni praesaga meos ludunt praecordia sensus,</l>
               <l n="75">ingens hic terris crescit labor: ora parentis</l>
               <l n="76">agnosco toruaque oculos sub fronte minacis</l>
               <l n="77">uagitumque grauem atque irarum elementa mearum.</l>
               <l n="78">si quis forte deum tantos inciderit actus</l>
               <l n="79">ut nostro abrumpat leto primordia rerum,</l>
               <l n="80">hoc pignus belli, coniunx, seruare labora.</l>
               <l n="81">cumque datum fari, duc per cunabula nostra:</l>
               <l n="82">tangat Elissaeas palmis puerilibus aras</l>
               <l n="83">et cineri iuret patrio Laurentia bella.</l>
               <l n="84">inde ubi flore nouo pubescet firmior aetas,</l>
               <l n="85">emicet in Martem et calcato foedere uictor</l>
               <l n="86">in Capitolina tumulum mihi uindicet arce.</l>
               <l n="87">tu uero, tanti felix quam gloria partus</l>
               <l n="88">expectat, ueneranda fide, discede periclis</l>
               <l n="89">incerti Martis durosque relinque labores.</l>
               <l n="90">nos clausae niuibus rupes suppostaque caelo</l>
               <l n="91">saxa manent, nos Alcidae mirante nouerca</l>
               <l n="92">sudatus labor et, bellis labor acrior, Alpes.</l>
               <l n="93">quod si promissum uertat Fortuna fauorem</l>
               <l n="94">laeuaque sit coeptis, te longa stare senecta</l>
               <l n="95">aeuumque extendisse uelim; tua iustior aetas,</l>
               <l n="96">ultra me improperae ducant cui fila sorores.’ </l>
               <l n="97">Sic ille. at contra Cirrhaei sanguis Imilce</l>
               <l n="98">Castalii, quae materno de nomine dicta</l>
               <l n="99">(Castulo Phoebei seruat cognomina uatis)</l>
               <l n="100">aeque ex sacrata repetebat stirpe parentes.</l>
               <l n="101">tempore quo Bacchus populos domitabat Hiberos</l>
               <l n="102">concutiens thyrso atque armata Maenade Calpen,</l>
               <l n="103">lasciuo genitus Satyro nymphaque Myrice</l>
               <l n="104">Milichus indigenis late regnarat in oris</l>
               <l n="105">cornigeram attollens genitoris imagine frontem.</l>
               <l n="106">hinc patriam clarumque genus referebat Imilce,</l>
               <l n="107">barbarica paulum uitiato nomine lingua.</l>
               <l n="108">quae tunc sic lacrimis sensim manantibus infit:</l>
               <l n="109">‘Mene, oblite tua nostram pendere salute,</l>
               <l n="110">abnuis inceptis comitem? sic foedera nota</l>
               <l n="111">primitiaeque tori, gelidos ut scandere tecum</l>
               <l n="112">deficiam montis coniunx tua? crede uigori</l>
               <l n="113">femineo. castum haud superat labor ullus amorem.</l>
               <l n="114">sin solo aspicimur sexu, fixumque relinqui,</l>
               <l n="115">cedo equidem nec fata moror; deus annuat, oro:</l>
               <l n="116">i felix, i numinibus uotisque secundis</l>
               <l n="117">atque acies inter flagrantiaque arma relictae</l>
               <l n="118">coniugis et nati curam seruare memento.</l>
               <l n="119">quippe nec Ausonios tantum nec tela nec ignes</l>
               <l n="120">quantum te metuo: ruis ipsos acer in enses</l>
               <l n="121">obiectasque caput telis, nec <add>te</add> ulla secundo</l>
               <l n="122">euentu satiat uirtus, tibi gloria soli</l>
               <l n="123">fine caret, credisque uiris ignobile letum</l>
               <l n="124">belligeris in pace mori. tremor implicat artus,</l>
               <l n="125">nec quemquam horresco, qui se tibi conferet unus.</l>
               <l n="126">sed tu, bellorum genitor, miserere nefasque</l>
               <l n="127">auerte et serua caput inuiolabile Teucris.’ </l>
               <l n="128">Iamque adeo <add>e</add>gressi steterant in litore primo,</l>
               <l n="129">et promota ratis, pendentibus arbore nautis,</l>
               <l n="130">aptabat sensim pulsanti carbasa uento,</l>
               <l n="131">cum lenire metus properans aegramque leuare</l>
               <l n="132">attonitis mentem curis sic Hannibal orsus:</l>
               <l n="133">‘Ominibus parce et lacrimis, fidissima coniunx.</l>
               <pb/>
               <l n="134">et pace et bello cunctis stat terminus aeui,</l>
               <l n="135">extremumque diem primus tulit; ire per ora</l>
               <l n="136">nomen in aeternum pa<add>u</add>cis mens ignea donat,</l>
               <l n="137">quos pater aetheriis caelestum destinat oris.</l>
               <l n="138">an Romana iuga et famulas Carthaginis arces</l>
               <l n="139">perpetiar? stimulant manes noctisque per umbras</l>
               <l n="140">increpitans genitor, stant arae atque horrida sacra</l>
               <l n="141">ante oculos, breuitasque uetat mutabilis horae</l>
               <l n="142">prolatare diem. sedeamne, ut nouerit una</l>
               <l n="143">me tantum Carthago, et, qui sim, nesciat omnis</l>
               <l n="144">gens hominum, letique metu decora alta relinquam?</l>
               <l n="145">quantum etenim distant a morte silentia uitae?</l>
               <l n="146">nec tamen incautos laudum exhorresce furores.</l>
               <l n="147">et nobis est lucis honos, gaudetque senecta</l>
               <l n="148">gloria, cum longo titulis celebratur in aeuo.</l>
               <l n="149">te quoque magna manent suscepti praemia belli.</l>
               <l n="150">dent modo se superi, Thybris tibi seruiet omnis</l>
               <l n="151">Iliacaeque nurus et diues Dardanus auri.’</l>
               <l n="152">dumque ea permixtis inter se fletibus orant,</l>
               <l n="153">confisus pelago celsa de puppe magister</l>
               <l n="154">cunctantem ciet. abripitur diuulsa marito.</l>
               <l n="155">haerent intenti uultus et litora seruant,</l>
               <l n="156">donec, iter liquidum uolucri rapiente carina,</l>
               <l n="157">consumpsit uisus pontus tellusque recessit. </l>
               <l n="158">At Poenus belli curis auertere amorem</l>
               <l n="159">apparat et repetit properato moenia gressu.</l>
               <l n="160">quae dum perlustrat crebroque obit omnia uisu,</l>
               <l n="161">tandem sollicito cessit uis dura labori,</l>
               <l n="162">belligeramque datur somno componere mentem. </l>
               <l n="163">Tum pater omnipotens, gentem exercere periclis</l>
               <l n="164">Dardaniam et fama saeuorum tollere ad astra</l>
               <l n="165">bellorum meditans priscosque referre labores,</l>
               <l n="166">praecipitat consulta uiri segnemque quietem</l>
               <l n="167">terret et immissa rumpit formidine somnos.</l>
               <l n="168">iamque per umentem noctis Cyllenius umbram</l>
               <l n="169">aligero lapsu portabat iussa parentis.</l>
               <l n="170">nec mora. mulcentem securo membra sopore</l>
               <l n="171">adgreditur iuuenem ac monitis incessit amaris:</l>
               <l n="172">‘Turpe duci totam somno consumere noctem,</l>
               <l n="173">o rector Libyae. uigili stant bella magistro.</l>
               <l n="174">iam maria effusas cernes turbare carinas</l>
               <l n="175">et Latiam toto pubem uolitare profundo,</l>
               <l n="176">dum lentus coepti terra cunctaris Hibera.</l>
               <l n="177">scilicet id satis est decoris memorandaque uirtus,</l>
               <l n="178">quod tanto cecidit molimine Graia Saguntos?</l>
               <l n="179">en age, si quid inest animo par fortibus ausis,</l>
               <l n="180">fer gressus agiles mecum et comitare uocantem</l>
               <l n="181">(respexisse ueto: monet hoc pater ille deorum):</l>
               <l n="182">uictorem ante altae statuam te moenia Romae.’ </l>
               <l n="183">Iamque uidebatur dextram iniectare graduque</l>
               <l n="184">laetantem trahere in Saturnia regna citato,</l>
               <l n="185">cum subitus circa fragor et uibrata per auras</l>
               <l n="186">exterrent saeuis a tergo sibila linguis,</l>
               <l n="187">ingentique metu diuum praecepta pauenti</l>
               <l n="188">effluxere uiro, et turbatus lumina flectit.</l>
               <l n="189">ecce iugis rapiens siluas ac robora uasto</l>
               <l n="190">contorta amplexu tractasque per inuia rupes</l>
               <l n="191">ater letifero stridebat turbine serpens.</l>
               <l n="192">quantus non aequas perlustrat flexibus Arctos</l>
               <l n="193">et geminum lapsu sidus circumligat Anguis,</l>
               <l n="194">immani tantus fauces diducit hiatu</l>
               <l n="195">attollensque caput nimbosis montibus aequat.</l>
               <l n="196">congeminat sonitus rupti uiolentia caeli</l>
               <l n="197">imbriferamque hiemem permixta grandine torquet.</l>
               <l n="198">hoc trepidus monstro (neque enim sopor ille nec altae</l>
               <l n="199">uis aderat noctis, uirgaque fugante tenebras</l>
               <l n="200">miscuerat lucem somno deus) ardua quae sit,</l>
               <pb/>
               <l n="201">scitatur, pestis terrasque urgentia membra</l>
               <l n="202">quo ferat et quosnam populos deposcat hiatu.</l>
               <l n="203">cui gelidis almae Cyllenes editus antris:</l>
               <l n="204">‘Bella uides optata tibi. te maxima bella,</l>
               <l n="205">te strages nemorum, te moto turbida caelo</l>
               <l n="206">tempestas caedesque uirum magnaeque ruinae</l>
               <l n="207">Idaei generis lacrimosaque fata secuntur.</l>
               <l n="208">quantus per campos populatis montibus actas</l>
               <l n="209">contorquet siluas squalenti tergore serpens</l>
               <l n="210">et late umectat terras spumante ueneno,</l>
               <l n="211">tantus perdomitis decurrens Alpibus atro</l>
               <l n="212">inuolues bello Italiam tantoque fragore</l>
               <l n="213">eruta conuulsis prosternes oppida muris.’ </l>
               <l n="214">His aegrum stimulis liquere deusque soporque.</l>
               <l n="215">it membris gelidus sudor, laetoque pauore</l>
               <l n="216">promissa euoluit somni noctemque retractat.</l>
               <l n="217">iamque deum regi Martique sub omine fausto</l>
               <l n="218">instauratus honos, niueoque ante omnia tauro</l>
               <l n="219">placatus meritis monitor Cyllenius aris.</l>
               <l n="220">extemplo edicit conuellere signa, repensque</l>
               <l n="221">castra quatit clamor permixtis dissona linguis. </l>
               <l n="222">Prodite, Calliope, famae, quos horrida coepta</l>
               <l n="223">excierint populos tulerintque in regna Latini,</l>
               <l n="224">et quas indomitis urbes armarit Hiberis</l>
               <l n="225">quasque Paraetonio glomerarit litore turmas</l>
               <l n="226">ausa sibi Libye rerum deposcere frenos</l>
               <l n="227">et terris mutare iugum. †non ulla nec umquam</l>
               <l n="228">saeuior it trucibus tempestas acta procellis,</l>
               <l n="229">†nec bellum ruptis tam dirum mille carinis</l>
               <l n="230">acrius infremuit trepidumque exterruit orbem. </l>
               <l n="231">Princeps signa tulit Tyria Carthagine pubes,</l>
               <l n="232">membra leuis celsique decus fraudata superbum</l>
               <l n="233">corporis, at docilis fallendi et nectere tectos</l>
               <l n="234">numquam tarda dolos. rudis his tum parma, breuique</l>
               <l n="235">bellabant ense; at uestigia nuda, sinusque</l>
               <l n="236">cingere inadsuetum, et rubrae uelamine uestis</l>
               <l n="237">ars erat in pugna fusum occuluisse cruorem.</l>
               <l n="238">his rector fulgens ostro super altior omnis</l>
               <l n="239">germanus nitet Hannibalis gratoque tumultu</l>
               <l n="240">Mago quatit currus et fratrem spirat in armis. </l>
               <l n="241">Proxima Sidoniis Vtica est effusa maniplis,</l>
               <l n="242">prisca situ ueterisque ante arces condita Byrsae.</l>
               <l n="243">tunc, quae Sicanio praecinxit litora muro</l>
               <l n="244">in clipei speciem curuatis turribus, Aspis.</l>
               <l n="245">sed dux in sese conuerterat ora Sychaeus,</l>
               <l n="246">Hasdrubalis proles, cui uano corda tumore</l>
               <l n="247">maternum implebat genus, et resonare superbo</l>
               <l n="248">Hannibal haud umquam cessabat auunculus ore. </l>
               <l n="249">Adfuit undosa cretus Berenicide miles,</l>
               <l n="250">nec, tereti dextras in pugnam armata dolone,</l>
               <l n="251">destituit Barce sitientibus arida uenis.</l>
               <l n="252">nec non Cyrene Pelopei stirpe nepotis</l>
               <l n="253">Battiadas prauos fidei stimulauit in arma.</l>
               <l n="254">quos trahit, antiquo laudatus Hamilcare quondam,</l>
               <l n="255">consilio uiridis, sed belli serus, Ilertes. </l>
               <l n="256">Sabratha tum Tyrium uulgus Sarranaque Leptis</l>
               <l n="257">Oeaque Trinacrios Afris permixta colonos</l>
               <l n="258">et Tingim rapido mittebat ab aequore Lixus.</l>
               <l n="259">tum Vaga et antiquis dilectus regibus Hippo,</l>
               <l n="260">quaeque procul cauit non aequos Ruspina fluctus,</l>
               <l n="261">et Zama et uberior Rutulo nunc sanguine Thapsus.</l>
               <pb/>
               <l n="262">ducit tot populos, ingens et corpore et armis,</l>
               <l n="263">Herculeam factis seruans ac nomine famam,</l>
               <l n="264">Antaeus celsumque caput super agmina tollit. </l>
               <l n="265">Venere Aethiopes, gens haud incognita Nilo,</l>
               <l n="266">qui magneta secant: solis honor ille, metallo</l>
               <l n="267">intactum chalybem uicino ducere saxo.</l>
               <l n="268">his simul immitem testantes corpore solem</l>
               <l n="269">exusti uenere Nubae. non aerea cassis</l>
               <l n="270">nec lorica riget ferro, non tenditur arcus:</l>
               <l n="271">tempora multiplici mos est defendere lino</l>
               <l n="272">et lino munire latus scelerataque sucis</l>
               <l n="273">spicula derigere et ferrum infamare ueneno.</l>
               <l n="274">tum primum castris Phoenicum tendere ritu</l>
               <l n="275">Cinyphii didicere Macae. squalentia barba</l>
               <l n="276">ora uiris, umerosque tegunt uelamine capri</l>
               <l n="277">saetigero; panda manus est armata cateia.</l>
               <l n="278">uersicolor contra caetra et falcatus ab arte</l>
               <l n="279">ensis Adyrmachidis ac laeuo tegmina crure.</l>
               <l n="280">sed mensis asper populus uictuque maligno:</l>
               <l n="281">nam calida tristes epulae torrentur harena.</l>
               <l n="282">quin et Massyli fulgentia signa tulere,</l>
               <l n="283">Hesperidum ueniens lucis domus ultima terrae.</l>
               <l n="284">praefuit intortos demissus uertice crinis</l>
               <l n="285">Bocchus atrox, qui sacratas in litore siluas</l>
               <l n="286">atque inter frondes reuirescere uiderat aurum. </l>
               <l n="287">Vos quoque desertis in castra mapalibus itis,</l>
               <l n="288">misceri gregibus Gaetulia sueta ferarum</l>
               <l n="289">indomitisque loqui et sedare leonibus iras.</l>
               <l n="290">nulla domus: plaustris habitant; migrare per arua</l>
               <l n="291">mos atque errantes circumuectare penates.</l>
               <l n="292">hinc mille alipedes turmae (uelocior Euris</l>
               <l n="293">et doctus uirgae sonipes) in castra ruebant:</l>
               <l n="294">ceu, pernix cum densa uagis latratibus implet</l>
               <l n="295">uenator dumeta Lacon, aut exigit Vmber</l>
               <l n="296">nare sagax e calle feras, perterrita late</l>
               <l n="297">agmina praecipitant uolucres formidine cerui.</l>
               <l n="298">hos agit haud laeto uultu nec fronte serena</l>
               <l n="299">Asbytes nuper caesae germanus Acherras. </l>
               <l n="300">Marmaridae, medicum uulgus, strepuere cateruis,</l>
               <l n="301">ad quorum cantus serpens oblita ueneni,</l>
               <l n="302">ad quorum tactum mites iacuere cerastae.</l>
               <l n="303">tum, chalybis pauper, Baniurae cruda iuuentus,</l>
               <l n="304">contenti parca durasse hastilia flamma,</l>
               <l n="305">miscebant auidi trucibus fera murmura linguis.</l>
               <l n="306">necnon Autololes, leuibus gens ignea plantis,</l>
               <l n="307">cui sonipes cursu, cui cesserit incitus amnis,</l>
               <l n="308">tanta fuga est: certant pennae, campumque uolatu</l>
               <l n="309">cum rapuere, pedum frustra uestigia quaeras.</l>
               <l n="310">spectati castris, quos suco nobilis arbor</l>
               <l n="311">et dulci pascit lotos nimis hospita baca,</l>
               <l n="312">quique atro rabidas efferuescente ueneno</l>
               <l n="313">dipsadas immensis horrent Garamantes harenis.</l>
               <l n="314">fama docet, caesae rapuit cum Gorgonis ora</l>
               <l n="315">Perseus, in Libyam dirum fluxisse cruorem:</l>
               <l n="316">inde Medusaeis terram exundasse chelydris.</l>
               <l n="317">milibus his ductor spectatus Marte Choaspes,</l>
               <l n="318">Neritia Meni<add>n</add>ge satus, cui tragula semper</l>
               <l n="319">fulmineam armabat, celebratum missile, dextram.</l>
               <l n="320">huc coit aequoreus Nasamon, inuadere fluctu</l>
               <l n="321">audax naufragia et praedas auellere ponto,</l>
               <l n="322">huc, qui stagna colunt Tritonidos alta paludis,</l>
               <l n="323">qua uirgo, ut fama est, bellatrix edita lympha</l>
               <pb/>
               <l n="324">inuento primam Libyen perfudit oliuo. </l>
               <l n="325">Necnon totus adest Vesper populique reposti.</l>
               <l n="326">Cantaber ante omnis, hiemisque aestusque famisque</l>
               <l n="327">inuictus palmamque ex omni ferre labore.</l>
               <l n="328">mirus amor populo, cum pigra incanuit aetas,</l>
               <l n="329">imbelles iam dudum annos praeuertere saxo</l>
               <l n="330">nec uitam sine Marte pati. quippe omnis in armis</l>
               <l n="331">lucis causa sita, et damnatum uiuere paci. </l>
               <l n="332">Venit et Aurorae lacrimis perfusus, in orbem</l>
               <l n="333">diuersum patrias fugit cum deuius oras,</l>
               <l n="334">armiger Eoi non felix Memnonis Astyr.</l>
               <l n="335">his paruus sonipes nec Marti natus, at idem</l>
               <l n="336">aut inconcusso glomerat uestigia dorso,</l>
               <l n="337">aut molli pacata celer rapit esseda collo.</l>
               <l n="338">Cydnus agit, iuga Pyrenes uenatibus acer</l>
               <l n="339">metiri iaculoue extendere proelia Mauro. </l>
               <l n="340">Venere et Celtae sociati nomen Hiberis.</l>
               <l n="341">his pugna cecidisse decus, corpusque cremari</l>
               <l n="342">tale nefas: caelo credunt superisque referri,</l>
               <l n="343">impastus carpat si membra iacentia uultur. </l>
               <l n="344">Fibrarum et pennae diuinarumque sagacem</l>
               <l n="345">flammarum misit diues Callaecia pubem,</l>
               <l n="346">barbara nunc patriis ululantem carmina linguis,</l>
               <l n="347">nunc pedis alterno percussa uerbere terra</l>
               <l n="348">ad numerum resonas gaudentem plaudere caetras.</l>
               <l n="349">haec requies ludusque uiris, ea sacra uoluptas.</l>
               <l n="350">cetera femineus peragit labor: addere sulco</l>
               <l n="351">semina et impresso tellurem uertere aratro</l>
               <l n="352">segne uiris. quicquid duro sine Marte gerundum,</l>
               <l n="353">Callaici coniunx obit inrequieta mariti.</l>
               <l n="354">hos Viriathus agit Lusitanumque remotis</l>
               <l n="355">extractum lustris, primo Viriathus in aeuo,</l>
               <l n="356">nomen Romanis factum mox nobile damnis. </l>
               <l n="357">Nec Cerretani, quondam Tirynthia castra,</l>
               <l n="358">aut Vasco insuetus galeae ferre arma morati,</l>
               <l n="359">non, quae Dardanios post uidit, Ilerda, furores,</l>
               <l n="360">nec qui Massageten monstrans feritate parentem</l>
               <l n="361">cornipedis fusa satiaris, Concane, uena.</l>
               <l n="362">iamque Ebusus Phoenissa mouet, mouet Arbacus arma</l>
               <l n="363">aclyde uel tenui pugnax instare ueruto,</l>
               <l n="364">iam cui Tlepolemus sator et cui Lindus origo,</l>
               <l n="365">funda bella ferens Baliaris et alite plumbo,</l>
               <l n="366">et quos nunc Grauios uiolato nomine Graium</l>
               <l n="367">Oeneae misere domus Aetolaque Tyde.</l>
               <l n="368">dat Carthago uiros, Teucro fundata uetusto,</l>
               <l n="369">Phocaicae dant Emporiae, dat Tarraco pubem</l>
               <l n="370">uitifera et Latio tantum cessura Lyaeo.</l>
               <l n="371">hos inter clara thoracis luce nitebat</l>
               <l n="372">Sedetana cohors, quam Sucro rigentibus undis</l>
               <l n="373">atque altrix celsa mittebat Saetabis arce,</l>
               <l n="374">Saetabis et telas Arabum spreuisse superba</l>
               <l n="375">et Pelusiaco filum componere lino.</l>
               <l n="376">Mandonius populis domitorque insignis equorum</l>
               <l n="377">imperitat Caeso, et socio stant castra labore. </l>
               <l n="378">At Vettonum alas Balarus probat aequore aperto,</l>
               <l n="379">hic adeo, cum uer placidum flatusque tepescit,</l>
               <l n="380">concubitus seruans tacitos grex perstat equarum</l>
               <l n="381">et Venerem occultam genitali concipit aura.</l>
               <l n="382">sed non multa dies generi, properatque senectus,</l>
               <l n="383">septimaque his stabulis longissima ducitur aestas. </l>
               <l n="384">At non Sarmaticos attollens Vxama muros</l>
               <l n="385">tam leuibus persultat equis: hinc uenit in arma</l>
               <l n="386">haud aeui fragilis sonipes crudoque uigore</l>
               <l n="387">asper frena pati aut iussis parere magistris.</l>
               <l n="388">Rhyndacus his ductor, telum sparus; ore ferarum</l>
               <pb/>
               <l n="389">et rictu horrificant galeas. uenatibus aeuum</l>
               <l n="390">transigitur, uel more patrum uis raptaque pascunt. </l>
               <l n="391">Fulget praecipuis Parnasia Castulo signis</l>
               <l n="392">et celebre Oceano atque alternis aestibus Hispal</l>
               <l n="393">ac Nebrissa dei Nysaeis conscia thyrsis,</l>
               <l n="394">quam Satyri coluere leues redimitaque sacra</l>
               <l n="395">nebride et arcano Maenas nocturna Lyaeo.</l>
               <l n="396">Arganthoniacos armat Carteia nepotes.</l>
               <l n="397">rex proauis fuit humani ditissimus aeui,</l>
               <l n="398">ter denos decies emensus belliger annos.</l>
               <l n="399">armat Tartessos stabulanti conscia Phoebo</l>
               <l n="400">et Munda Emathios Italis paritura labores.</l>
               <l n="401">nec decus auriferae cessauit Corduba terrae.</l>
               <l n="402">hos duxere uiros flauenti uertice Phorcys</l>
               <l n="403">spiciferisque grauis bellator Arauricus oris,</l>
               <l n="404">aequales aeui, genuit quos ubere ripa</l>
               <l n="405">Palladio Baetes umbratus cornua ramo. </l>
               <l n="406">Talia Sidonius per campos agmina ductor</l>
               <l n="407">puluere nigrantis raptat lustransque sub armis,</l>
               <l n="408">qua uisu comprendere erat, fulgentia signa</l>
               <l n="409">ibat ouans longaque umbram tellure trahebat.</l>
               <l n="410">non aliter, quotiens perlabitur aequora curru</l>
               <l n="411">extremamque petit, Phoebea cubilia, Tethyn</l>
               <l n="412">frenatis Neptunus equis, fluit omnis ab antris</l>
               <l n="413">Nereidum chorus et sueto certamine nandi</l>
               <l n="414">candida perspicuo conuertunt brachia ponto. </l>
               <l n="415">At Pyrenaei frondosa cacumina montis</l>
               <l n="416">turbata Poenus terrarum pace petebat.</l>
               <l n="417">Pyrene celsa nimbosi uerticis arce</l>
               <l n="418">diuisos Celtis late prospectat Hiberos</l>
               <l n="419">atque aeterna tenet magnis diuortia terris.</l>
               <l n="420">nomen Bebrycia duxere a uirgine colles,</l>
               <l n="421">hospitis Alcidae crimen, qui, sorte laborum</l>
               <l n="422">Geryonae peteret cum longa tricorporis arua,</l>
               <l n="423">possessus Baccho saeua Bebrycis in aula</l>
               <l n="424">lugendam formae sine uirginitate reliquit</l>
               <l n="425">Pyrenen, letique deus, si credere fas est,</l>
               <l n="426">causa fuit leti miserae deus. edidit aluo</l>
               <l n="427">namque ut serpentem patriasque exhorruit iras,</l>
               <l n="428">confestim dulcis liquit turbata penates.</l>
               <l n="429">tum noctem Alcidae solis plangebat in antris</l>
               <l n="430">et promissa uiri siluis narrabat opacis,</l>
               <l n="431">donec maerentem ingratos raptoris amores</l>
               <l n="432">tendentemque manus atque hospitis arma uocantem</l>
               <l n="433">diripuere ferae. laceros Tirynthius artus,</l>
               <l n="434">dum remeat uictor, lacrimis perfudit et amens</l>
               <l n="435">palluit inuento dilectae uirginis ore.</l>
               <l n="436">at uoce Herculea percussa cacumina montis</l>
               <l n="437">intremuere iugis: maesto clamore ciebat</l>
               <l n="438">Pyrenen, scopulique omnes ac lustra ferarum</l>
               <l n="439">Pyrenen resonant. tumulo tum membra reponit</l>
               <l n="440">supremum inlacrimans, nec honos intercidit aeuo,</l>
               <l n="441">defletumque tenent montes per saecula nomen. </l>
               <l n="442">Iamque per et collis et densos abiete lucos</l>
               <l n="443">Bebryciae Poenus fines transcenderat aulae.</l>
               <l n="444">inde ferox quaesitum armis per inhospita rura</l>
               <l n="445">Volcarum populatur iter tumidique minaces</l>
               <l n="446">accedit Rhodani festino milite ripas.</l>
               <l n="447">aggeribus caput Alpinis et rupe niuali</l>
               <l n="448">proserit in Celtas ingentemque extrahit amnem</l>
               <l n="449">spumanti Rhodanus proscindens gurgite campos</l>
               <l n="450">ac propere in pontem lato ruit incitus alueo.</l>
               <l n="451">auget opes stanti similis tacitoque liquore</l>
               <l n="452">mixtus Arar, quem gurgitibus complexus anhelis</l>
               <l n="453">cunctantem immergit pelago raptumque per arua</l>
               <l n="454">ferre uetat patrium uicina ad litora nomen.</l>
               <pb/>
               <l n="455">inuadunt alacres inimicum pontibus amnem:</l>
               <l n="456">nunc celso capite et ceruicibus arma tuentur,</l>
               <l n="457">nunc ualidis gurges certatim frangitur ulnis.</l>
               <l n="458">fluminea sonipes religatus ducitur alno,</l>
               <l n="459">belua nec retinet tardante Libyssa timore.</l>
               <l n="460">nam trabibus uada et iniecta tellure repertum</l>
               <l n="461">conexas operire trabes ac ducere in altum</l>
               <l n="462">paulatim ripae resolutis aggere uinclis.</l>
               <l n="463">at gregis inlapsu fremebundo territus atras</l>
               <l n="464">expauit moles Rhodanus stagnisque refusis</l>
               <l n="465">torsit harenoso minitantia murmura fundo. </l>
               <l n="466">Iamque Tricastinis incedit finibus agmen,</l>
               <l n="467">iam facilis campos, iam rura Vocontia carpit.</l>
               <l n="468">turbidus hic truncis saxisque Druentia laetum</l>
               <l n="469">ductoris uastauit iter. namque Alpibus ortus</l>
               <l n="470">auulsas ornos et adesi fragmina montis</l>
               <l n="471">cum sonitu uoluens fertur latrantibus undis</l>
               <l n="472">ac uada translato mutat fallacia cursu,</l>
               <l n="473">non pediti fidus, patulis non puppibus aequus.</l>
               <l n="474">et tunc imbre recens fuso correpta sub armis</l>
               <l n="475">corpora multa uirum spumanti uertice torquens</l>
               <l n="476">immersit fundo laceris deformia membris. </l>
               <l n="477">Sed iam praeteritos ultra meminisse labores</l>
               <l n="478">conspectae propius dempsere pauentibus Alpes.</l>
               <l n="479">cuncta gelu canaque aeternum grandine tecta</l>
               <l n="480">aequaeuam glaciem cohibent: riget ardua montis</l>
               <l n="481">aetherii facies surgentique obuia Phoebo</l>
               <l n="482">duratas nescit flammis mollire pruinas.</l>
               <l n="483">quantum Tartareus regni pallentis hiatus</l>
               <l n="484">ad manis imos atque atrae stagna paludis</l>
               <l n="485">a supera tellure patet, tam longa per auras</l>
               <l n="486">erigitur tellus et caelum intercipit umbra.</l>
               <l n="487">nullum uer usquam nullique aestatis honores.</l>
               <l n="488">sola iugis habitat diris sedesque tuetur</l>
               <l n="489">perpetuas deformis hiemps; illa undique nubes</l>
               <l n="490">huc atras agit et mixtos cum grandine nimbos.</l>
               <l n="491">iam cuncti flatus uentique furentia regna</l>
               <l n="492">Alpina posuere domo. caligat in altis</l>
               <l n="493">obtutus saxis, abeuntque in nubila montes.</l>
               <l n="494">mixtus Athos Tauro Rhodopeque adiuncta Mimanti</l>
               <l n="495">Ossaque cum Pelio cumque Haemo cesserit Othrys.</l>
               <l n="496">primus inexpertas adiit Tirynthius arces.</l>
               <l n="497">scindentem nubes frangentemque ardua montis</l>
               <l n="498">spectarunt superi longisque ab origine saeclis</l>
               <l n="499">intemerata gradu magna ui saxa domantem. </l>
               <l n="500">At miles dubio tardat uestigia gressu,</l>
               <l n="501">impia ceu sacros in finis arma per orbem,</l>
               <l n="502">Natura prohibente, ferant diuisque repugnent.</l>
               <l n="503">contra quae ductor—non Alpibus ille nec ullo</l>
               <l n="504">turbatus terrore loci, sed languida maestis</l>
               <l n="505">corda uirum fouet hortando reuocatque uigorem:</l>
               <l n="506">‘Non pudet obsequio superum fessosque secundis,</l>
               <l n="507">post belli decus atque acies, dare terga niuosis</l>
               <l n="508">montibus et segnes summittere rupibus arma?</l>
               <l n="509">nunc, o nunc, socii, dominantis moenia Romae</l>
               <l n="510">credite uos summumque Iouis conscendere culmen.</l>
               <l n="511">hic labor Ausoniam et dabit hic in uincula Thybrim.’</l>
               <l n="512">nec mora. commotum promissis ditibus agmen</l>
               <l n="513">erigit in collem et uestigia linquere nota</l>
               <l n="514">Herculis edicit magni crudisque locorum</l>
               <l n="515">ferre pedem ac proprio turmas euadere calle.</l>
               <l n="516">rumpit inaccessos aditus atque ardua primus</l>
               <l n="517">exuperat summaque uocat de rupe cohortes.</l>
               <l n="518">tum, qua durati concreto frigore collis</l>
               <l n="519">lubrica frustratur canenti semita cliuo,</l>
               <l n="520">luctantem ferro glaciem cremat: haurit hiatu</l>
               <l n="521">nix resoluta uiros altoque e culmine praeceps</l>
               <l n="522">umenti turmas operit delapsa ruina.</l>
               <pb/>
               <l n="523">interdum aduerso glomeratas turbine Corus</l>
               <l n="524">in media ora niues fuscis agit horridus alis,</l>
               <l n="525">aut rursum immani stridens auulsa procella</l>
               <l n="526">nudatis rapit arma uiris uoluensque per orbem</l>
               <l n="527">contorto rotat in nubes sublimia flatu.</l>
               <l n="528">quoque magis subiere iugo atque euadere nisi</l>
               <l n="529">erexere gradum, crescit labor. ardua supra</l>
               <l n="530">sese aperit fessis et nascitur altera moles,</l>
               <l n="531">unde nec edomitos exudatosque labores</l>
               <l n="532">respexisse libet: tanta formidine plana</l>
               <l n="533">exterrent repetita oculis, atque una pruinae</l>
               <l n="534">canentis, quocumque datur permittere uisus,</l>
               <l n="535">ingeritur facies. medio sic nauita ponto,</l>
               <l n="536">cum dulcis liquit terras et inania nullos</l>
               <l n="537">inueniunt uentos securo carbasa malo,</l>
               <l n="538">immensas prospectat aquas ac uicta profundis</l>
               <l n="539">aequoribus fessus renouat sua lumina caelo. </l>
               <l n="540">Iamque super clades atque importuna locorum</l>
               <l n="541">inluuie rigidaeque comae squalore perenni</l>
               <l n="542">horrida semiferi promunt e rupibus ora,</l>
               <l n="543">atque effusa cauis exesi pumicis antris</l>
               <l n="544">Alpina inuadit manus adsuetoque uigore</l>
               <l n="545">per dumos notasque niues atque inuia pernix</l>
               <l n="546">clausum montiuagis infestat cursibus hostem.</l>
               <l n="547">mutatur iam forma locis. hic sanguine multo</l>
               <l n="548">infectae rubuere niues, hic nescia uinci</l>
               <l n="549">paulatim glacies cedit tepefacta cruore,</l>
               <l n="550">dumque premit sonipes duro uestigia cornu,</l>
               <l n="551">ungula perfossis haesit compressa pruinis.</l>
               <l n="552">nec pestis lapsus simplex: abscisa relincunt</l>
               <l n="553">membra gelu, fractosque asper rigor amputat artus.</l>
               <l n="554">bis senos soles, totidem per uulnera saeuas</l>
               <l n="555">emensi noctes optato uertice sidunt</l>
               <l n="556">castraque praeruptis suspendunt ardua saxis. </l>
               <l n="557">At Venus, ancipiti mentem labefacta timore,</l>
               <l n="558">adfatur genitorem et rumpit maesta querelas:</l>
               <l n="559">‘Quis poenae modus aut pereundi terminus, oro,</l>
               <l n="560">Aeneadis erit, et quando terrasque fretumque</l>
               <l n="561">emensis sedisse dabis? cur pellere nostros</l>
               <l n="562">a te concessa Poenus parat urbe nepotes?</l>
               <l n="563">Alpibus imposuit Libyam finemque minatur</l>
               <l n="564">imperio. casus metuit iam Roma Sagunti.</l>
               <l n="565">quo Troiae extremos cineres sacramque ruinam</l>
               <l n="566">Assaracique larem et Vestae secreta feramus?</l>
               <l n="567">da sedem, genitor, tutisque iacere. parumne est</l>
               <l n="568">exilia errantis totum quaesisse per orbem?</l>
               <l n="569">anne iterum capta repetentur Pergama Roma?’ </l>
               <l n="570">His Venus, et contra genitor sic deinde profatur:</l>
               <l n="571">‘Pelle metus, neu te Tyriae conamina gentis</l>
               <l n="572">turbarint, Cytherea: tenet longumque tenebit</l>
               <l n="573">Tarpeias arces sanguis tuus. hac ego Martis</l>
               <l n="574">mole uiros spectare paro atque expendere bello.</l>
               <l n="575">gens ferri patiens ac laeta domare labores</l>
               <l n="576">paulatim antiquo patrum desuescit honori,</l>
               <l n="577">atque ille, haud umquam parcus pro laude cruoris</l>
               <l n="578">et semper famae sitiens, obscura sedendo</l>
               <l n="579">tempora agit mutum uoluens inglorius aeuum</l>
               <l n="580">sanguine de nostro populus, blandoque ueneno</l>
               <l n="581">desidiae uirtus paulatim euicta senescit.</l>
               <l n="582">magnae molis opus multoque labore parandum,</l>
               <l n="583">tot populos inter soli sibi poscere regna.</l>
               <l n="584">iamque tibi ueniet tempus quo maxima rerum</l>
               <l n="585">nobilior sit Roma malis. hinc nomina nostro</l>
               <l n="586">non indigna polo referet labor, hinc tibi Paulus,</l>
               <l n="587">hinc Fabius gratusque mihi Marcellus opimis.</l>
               <l n="588">hi tantum parient Latio per uulnera regnum</l>
               <l n="589">quod luxu et multum mutata mente nepotes</l>
               <l n="590">non tamen euertisse queant. iamque ipse creatus</l>
               <pb/>
               <l n="591">qui Poenum reuocet patriae Latioque repulsum</l>
               <l n="592">ante suae muros Carthaginis exuat armis.</l>
               <l n="593">hinc, Cytherea, tuis longo regnabitur aeuo.</l>
               <l n="594">exin se Curibus uirtus caelestis ad astra</l>
               <l n="595">efferet, et sacris augebit nomen Iulis</l>
               <l n="596">bellatrix gens bacifero nutrita Sabino.</l>
               <l n="597">hinc pater ignotam donabit uincere Thylen</l>
               <l n="598">inque Caledonios primus trahet agmina lucos,</l>
               <l n="599">compescet ripis Rhenum, reget impiger Afros</l>
               <l n="600">palmiferamque senex bello domitabit Idymen.</l>
               <l n="601">nec Stygis ille lacus uiduataque lumine regna,</l>
               <l n="602">sed superum sedem nostrosque tenebit honores.</l>
               <l n="603">tum iuuenis magno praecellens robore mentis</l>
               <l n="604">excipiet patriam molem celsusque feretur</l>
               <l n="605">aequatum imperio tollens caput. hic fera gentis</l>
               <l n="606">bella Palaestinae primo delebit in aeuo.</l>
               <l n="607">at tu transcendes, Germanice, facta tuorum,</l>
               <l n="608">iam puer auricomo praeformidate Batauo.</l>
               <l n="609">nec te terruerint Tarpei culminis ignes:</l>
               <l n="610">sacrilegas inter flammas seruabere terris.</l>
               <l n="611">nam te longa manent nostri consortia mundi.</l>
               <l n="612">huic laxos arcus olim Gangetica pubes</l>
               <l n="613">summittet, uacuasque ostendent Bactra pharetras.</l>
               <l n="614">hic et ab Arctoo currus aget axe per urbem,</l>
               <l n="615">ducet et Eoos, Baccho cedente, triumphos.</l>
               <l n="616">idem indignantem tramittere Dardana signa</l>
               <l n="617">Sarmaticis uictor compescet sedibus Histrum.</l>
               <l n="618">quin et Romuleos superabit uoce nepotes</l>
               <l n="619">quis erit eloquio partum decus. huic sua Musae</l>
               <l n="620">sacra ferent, meliorque lyra, cui substitit Hebrus</l>
               <l n="621">et uenit Rhodope, Phoebo miranda loquetur.</l>
               <l n="622">ille etiam, qua prisca, uides, stat regia nobis,</l>
               <l n="623">aurea Tarpeia ponet Capitolia rupe</l>
               <l n="624">et iunget nostro templorum culmina caelo.</l>
               <l n="625">tunc, o nate deum diuosque dature, beatas</l>
               <l n="626">imperio terras patrio rege. tarda senectam</l>
               <l n="627">hospitia excipient caeli, solioque Quirinus</l>
               <l n="628">concedet, mediumque parens fraterque locabunt:</l>
               <l n="629">siderei iuxta radiabunt tempora nati.’ </l>
               <l n="630">Dum pandit seriem uenturi Iuppiter aeui,</l>
               <l n="631">ductor Agenoreus tumulis delatus iniquis</l>
               <l n="632">lapsantem dubio deuexa per inuia nisu</l>
               <l n="633">firmabat gressum atque umentia saxa premebat.</l>
               <l n="634">non acies hostisue tenet, sed prona minaci</l>
               <l n="635">praerupto turbant et cautibus obuia rupes.</l>
               <l n="636">stant clausi maerentque moras et dura uiarum.</l>
               <l n="637">nec refouere datur torpentia membra quiete:</l>
               <l n="638">noctem operi iungunt et robora ferre coactis</l>
               <l n="639">approperant umeris ac raptas collibus ornos.</l>
               <l n="640">iamque ubi nudarunt silua densissima montis,</l>
               <l n="641">aggessere trabes, rapidisque accensus in orbem</l>
               <l n="642">excoquitur flammis scopulus: mox proruta ferro</l>
               <l n="643">dat gemitum putris resoluto pondere moles</l>
               <l n="644">atque aperit fessis antiqui regna Latini.</l>
               <l n="645">his tandem ignotas transgressus casibus Alpes</l>
               <l n="646">Taurinis ductor statuit tentoria campis. </l>
               <l n="647">Interea uoces Iouis atque oracula portans</l>
               <l n="648">emensis aderat Garamantum laetus harenis</l>
               <l n="649">Bostar et ut uiso stimulabat corda Tonante:</l>
               <l n="650">‘Maxime Belide, patriis qui moenibus arces</l>
               <l n="651">seruitium dextra, Libycas penetrauimus aras.</l>
               <l n="652">nos tulit ad superos perfundens sidera Syrtis,</l>
               <pb/>
               <l n="653">nos paene aequoribus tellus uiolentior hausit.</l>
               <l n="654">ad finem caeli medio tenduntur ab orbe</l>
               <l n="655">squalentes campi. tumulum Natura negauit</l>
               <l n="656">immensis spatiis, nisi quem caua nubila torquens</l>
               <l n="657">construxit turbo impacta glomeratus harena,</l>
               <l n="658">uel si perfracto populatus carcere terras</l>
               <l n="659">Africus et pontum spargens super aera Corus</l>
               <l n="660">inuasere truces capientem proelia campum</l>
               <l n="661">inque uicem ingesto cumularunt puluere montis.</l>
               <l n="662">has obseruatis ualles enauimus astris.</l>
               <l n="663">namque dies confundit iter, peditemque profundo</l>
               <l n="664">errantem campo et semper media arua uidentem</l>
               <l n="665">Sidoniis Cynosura regit fidissima nautis.</l>
               <l n="666">uerum ubi defessi lucos nemorosaque regna</l>
               <l n="667">cornigeri Iouis et fulgentia templa subimus,</l>
               <l n="668">exceptos hospes tectis inducit Arisbas.</l>
               <l n="669">stat fano uicina, nouum et memorabile, lympha,</l>
               <l n="670">quae nascente die, quae deficiente tepescit</l>
               <l n="671">quae<add>que</add> riget, medius cum sol accendit Olympum,</l>
               <l n="672">atque eadem rursum nocturnis feruet in umbris.</l>
               <l n="673">tum loca plena deo, dites sine uomere glaebas</l>
               <l n="674">ostentat senior laetaque ita mente profatur:</l>
               <l n="675">‘Has umbras nemorum et conexa cacumina caelo</l>
               <l n="676">calcatosque Ioui lucos prece, Bostar, adora.</l>
               <l n="677">nam cui dona Iouis non diuulgata per orbem,</l>
               <l n="678">in gremio Thebes geminas sedisse columbas?</l>
               <l n="679">quarum Chaonias pennis quae contigit oras</l>
               <l n="680">implet fatidico <add>Do</add>donida murmure quercum.</l>
               <l n="681">at quae Carpathium super aequor uecta per auras</l>
               <l n="682">in Libyen niueis tranauit concolor alis</l>
               <l n="683">hanc sedem templo Cythereia condidit ales;</l>
               <l n="684">hic, ubi nunc aram lucosque uidetis opacos,</l>
               <l n="685">ductore electo gregis, admirabile dictu,</l>
               <l n="686">lanigeri capitis media inter cornua perstans,</l>
               <l n="687">Marmaricis ales populis responsa canebat.</l>
               <l n="688">mox subitum nemus atque annoso robore lucus</l>
               <l n="689">exiluit, qualesque premunt nunc sidera quercus</l>
               <l n="690">a prima uenere die: prisco inde pauore</l>
               <l n="691">arbor numen habet coliturque tepentibus aris.’</l>
               <l n="692">dumque ea miramur, subito stridore tremendum</l>
               <l n="693">impulsae patuere fores, maiorque repente</l>
               <l n="694">lux oculos ferit. ante aras stat ueste sacerdos</l>
               <l n="695">effulgens niuea, et populi concurrere certant.</l>
               <l n="696">inde ubi mandatas effudi pectore uoces,</l>
               <l n="697">ecce intrat subitus uatem deus. alta sonoro</l>
               <l n="698">conlisis trabibus uoluuntur murmura luco,</l>
               <l n="699">ac maior nota iam uox prorumpit in auras:</l>
               <l n="700">‘Tenditis in Latium belloque agitare paratis</l>
               <l n="701">Assaraci prolem, Libyes. coepta aspera cerno</l>
               <l n="702">Gradiuumque trucem currus iam scandere et atram</l>
               <l n="703">in latus Hesperium flammam expirare furentis</l>
               <l n="704">cornipedes multoque fluentia sanguine lora.</l>
               <l n="705">tu, qui pugnarum euentus extremaque fati</l>
               <l n="706">deposcis claroque ferox das uela labori,</l>
               <l n="707">inuade Aetoli ductoris Iapyga campum.</l>
               <l n="708">Sidonios augebis auos nullique relinques</l>
               <l n="709">altius Ausoniae penetrare in uiscera gentis,</l>
               <l n="710">donec uicta tibi trepidabunt Dardana regna.</l>
               <l n="711">nec ponet pubes umquam Saturnia curam</l>
               <l n="712">dum carpet superas in terris Hannibal auras.‘‘</l>
               <l n="713">Talia portabat laetis oracula Bostar</l>
               <l n="714">impleratque uiros pugnae propioris amore.</l>
               <pb/>
            </div>

            <div type="textpart" subtype="book" n="4">

               <l n="1">Fama per Ausoniae turbatas spargitur urbes</l>
               <l n="2">nubiferos montes et saxa minantia caelo</l>
               <l n="3">accepisse iugum, Poenosque per inuia uectos,</l>
               <l n="4">aemulaque Herculei iactantem facta laboris</l>
               <l n="5">descendisse ducem. diros canit improba motus</l>
               <l n="6">et gliscit gressu uolucrique citatior Euro</l>
               <l n="7">terrificis quatit attonitas rumoribus arces.</l>
               <l n="8">adstruit auditis docilis per inania rerum</l>
               <l n="9">pascere rumorem uulgi pauor: itur in acris</l>
               <l n="10">bellorum raptim curas, subitusque per omnem</l>
               <l n="11">Ausoniam Mauors strepit et ciet arma uirosque.</l>
               <l n="12">pila nouant, ac detersa rubigine saeuus</l>
               <l n="13">induitur ferro splendor, niueumque repostae</l>
               <l n="14">instaurant galeae coni decus; hasta iuuatur</l>
               <l n="15">ammento, reuocantque noua fornace bipennis.</l>
               <l n="16">conseritur tegimen laterum impenetrabile, multas</l>
               <l n="17">passurus dextras atque inrita uulnera, thorax.</l>
               <l n="18">pars arcu inuigilant, domitat pars uerbere anhelum</l>
               <l n="19">cornipedem in gyros saxoque exasperat ensem.</l>
               <l n="20">nec uero muris, quibus est luctata uetustas,</l>
               <l n="21">ferre morantur opem; subuectant saxa cauasque</l>
               <l n="22">retractant turris, edit quas longior aetas.</l>
               <l n="23">hinc tela accipiunt arces, ac robora portis</l>
               <l n="24">et fidos certant obices accersere silua,</l>
               <l n="25">circumdant fossas. haud segnis cuncta magister</l>
               <l n="26">praecipitat timor, ac uastis trepidatur in agris.</l>
               <l n="27">deseruere larem: portant ceruicibus aegras</l>
               <l n="28">attoniti matres ducentisque ultima fila</l>
               <l n="29">grandaeuos rapuere senes, tum crine soluto</l>
               <l n="30">ante agitur coniunx, dextra laeuaque trahuntur</l>
               <l n="31">parui non aequo comitantes ordine nati.</l>
               <l n="32">sic uulgus, traduntque metus, nec poscitur auctor.</l>
               <l n="33">at patres, quamquam exterrent immania coepta</l>
               <l n="34">inque sinu bellum, atque Alpes et peruia saxa</l>
               <l n="35">decepere, tamen crudam contra aspera mentem</l>
               <l n="36">et magnos tollunt animos. iuuat ire periclis</l>
               <l n="37">ad decus et dextra memorandum condere nomen</l>
               <l n="38">quale dedit numquam rebus Fortuna secundis. </l>
               <l n="39">Sed Libyae ductor tuto fouet agmina uallo</l>
               <l n="40">fessa gradum multoque gelu torpentia neruos,</l>
               <l n="41">solandique genus, laetos ostentat ad urbem</l>
               <l n="42">per campos superesse uiam, Romamque sub ictu.</l>
               <l n="43">at non et rerum curas consultaque belli</l>
               <l n="44">stare probat solusque nequit perferre quietem.</l>
               <l n="45">armiferae quondam prisca inter tempora gentes</l>
               <l n="46">Ausonium inuasere latus sedesque beatas</l>
               <l n="47">et metui peperere manu. mox impia bella</l>
               <l n="48">Tarpeius pater et capti sensere Quirites.</l>
               <l n="49">hic dum sollicitat donis et inania corda</l>
               <l n="50">ac fluxam morum gentem fouet armaque iungit,</l>
               <l n="51">iam consul uolucri praeuectus litora classe</l>
               <l n="52">Scipio Phocaicis sese referebat ab oris,</l>
               <l n="53">ingentisque duces, pelagi terraeque laborem</l>
               <l n="54">diuersum emensos, propiora pericula uallo</l>
               <l n="55">iungebant, magnaeque aderant primordia cladis.</l>
               <l n="56">namque ut, conlatis admoto consule castris,</l>
               <l n="57">sustulerat Fortuna moras, signumque furoris</l>
               <l n="58">accensae uiso poscebant hoste cohortes:</l>
               <l n="59">†debellata procul, quaecumque uocantur Hiberis,</l>
               <pb/>
               <l n="60">ingenti Tyrius numerosa per agmina ductor</l>
               <l n="61">uoce sonat: non Pyrenen Rhodanumue ferocem</l>
               <l n="62">iussa aspernatos, Rutulam fumasse Saguntum,</l>
               <l n="63">raptum per Celtas iter, et, qua ponere gressum</l>
               <l n="64">Amphitryoniadae fuerit labor, isse sub armis</l>
               <l n="65">Poenorum turmas, equitemque per ardua uectum</l>
               <l n="66">insultasse iugo, et fremuisse hinnitibus Alpes. </l>
               <l n="67">Contra pulchra suos uocat ad discrimina consul:</l>
               <l n="68">‘Hostem, miles, habes fractum ambustumque niuosis</l>
               <l n="69">cautibus atque aegre torpentia membra trahentem.</l>
               <l n="70">en age, qui sacros montis rupesque profundas</l>
               <l n="71">transiluit, discat quanto stet celsius arce</l>
               <l n="72">Herculea uallum, et maius sit scandere collis</l>
               <l n="73">an uestros rupisse globos. det inania famae,</l>
               <l n="74">dum magna fuso pugna retroque ruenti,</l>
               <l n="75">qua uentum est, obstent Alpes. super ardua ductum</l>
               <l n="76">huc egere dei, Latios ut sanguine finis</l>
               <l n="77">imbueret, tellusque hostilis conderet ossa.</l>
               <l n="78">scire libet, noua nunc nobis atque altera bellum</l>
               <l n="79">Carthago, anne eadem mittat, quae mersa sub aequor</l>
               <l n="80">Aegatis inter uasto iacet obruta ponto.’ </l>
               <l n="81">Haec ait atque agmen Ticini flectit ad undas.</l>
               <l n="82">caeruleas Ticinus aquas et stagna uadoso</l>
               <l n="83">perspicuus seruat turbari nescia fundo</l>
               <l n="84">ac nitidum uiridi lente trahit amne liquorem.</l>
               <l n="85">uix credas labi: ripis tam mitis opacis</l>
               <l n="86">argutos inter uolucrum certamine cantus</l>
               <l n="87">somniferam ducit lucenti gurgite lympham. </l>
               <l n="88">Iamque sub extremum noctis fugientibus umbris</l>
               <l n="89">lux aderat, Somnusque suas confecerat horas.</l>
               <l n="90">explorare locos consul collisque propinqui</l>
               <l n="91">ingenium, et campis quae sit natura, parabat.</l>
               <l n="92">par studium Poeno similesque in pectore curae.</l>
               <l n="93">ergo aderant rapidis equitum comitantibus alis. </l>
               <l n="94">Verum ubi commoto docuerunt puluere nubes</l>
               <l n="95">hostem ferre gradum, et propius propiusque sonoro</l>
               <l n="96">quadrupedum cornu tellus gemit, ac simul acer</l>
               <l n="97">uincentum lituos hinnitus saeuit equorum,</l>
               <l n="98">
                  <q>Arma, uiri, rapite arma, uiri,</q> dux instat uterque.</l>
               <l n="99">ambobus uelox uirtus geminusque cupido</l>
               <l n="100">laudis et ad pugnas Martemque insania concors. </l>
               <l n="101">Haud mora. iam tantum campi dirimebat ab ictu</l>
               <l n="102">quantum impulsa ualet comprendere lancea nodo,</l>
               <l n="103">cum subitum liquida non ullis nubibus aethra</l>
               <l n="104">augurium mentes oculosque ad sidera uertit.</l>
               <l n="105">accipiter medio tendens a limite solis</l>
               <l n="106">dilectas Veneri notasque ab honore Diones</l>
               <l n="107">turbabat uiolentus aues atque unguibus idem,</l>
               <l n="108">idem nunc rostro, duris nunc ictibus alae,</l>
               <l n="109">ter quinas dederat saeua inter uulnera leto.</l>
               <l n="110">nec finis satiesue, noui sed sanguinis ardor</l>
               <l n="111">gliscere, et urgebat trepidam iam caede priorum</l>
               <l n="112">incertamque fugae pluma labente columbam,</l>
               <l n="113">donec Phoebeo ueniens Iouis ales ab ortu</l>
               <l n="114">in tenuis tandem nubis dare terga coegit.</l>
               <l n="115">tum uictrix laetos signa ad Romana uolatus</l>
               <l n="116">conuertit, prolesque ducis qua parte decora</l>
               <pb/>
               <l n="117">Scipio quassabat puerilibus arma lacertis,</l>
               <l n="118">clangorem bis terque dedit, rostroque coruscae</l>
               <l n="119">perstringens conum galeae se reddidit astris. </l>
               <l n="120">Exclamat Liger (huic superos sentire monentis</l>
               <l n="121">ars fuit ac penna monstrare futura magistra):</l>
               <l n="122">‘Poene, bis octonos Italis in finibus annos</l>
               <l n="123">audaci similis uolucri sectabere pubem</l>
               <l n="124">Ausoniam multamque feres cum sanguine praedam.</l>
               <l n="125">sed compesce minas: renuit tibi Daunia regna</l>
               <l n="126">armiger ecce Iouis. nosco te, summe deorum:</l>
               <l n="127">adsis o firmesque tuae, pater, alitis omen.</l>
               <l n="128">nam tibi seruantur, ni uano cassa uolatu</l>
               <l n="129">mentitur superos praepes, postrema subactae</l>
               <l n="130">fata, puer, Libyae et maius Carthagine nomen.’ </l>
               <l n="131">Contra laeta Bogus Tyrio canit omina regi,</l>
               <l n="132">et faustum accipitrem caesasque in nube uolucres</l>
               <l n="133">Aeneadis cladem et Veneris portendere genti.</l>
               <l n="134">tum dictis comitem contorquet primus in hostis</l>
               <l n="135">ceu suadente deo et fatorum conscius hastam.</l>
               <l n="136">illa uolans patuli longe per inania campi</l>
               <l n="137">ictum perdiderat spatio, ni fusus habenas</l>
               <l n="138">dum primae decus adfectat decerpere pugnae</l>
               <l n="139">obuia quadrupedis praeceps Catus ora tulisset.</l>
               <l n="140">sic elanguescens ac iam casura petitum</l>
               <l n="141">inuenit uulnus caedemque accepit ab hoste</l>
               <l n="142">cornus et oblatae stetit inter tempora frontis. </l>
               <l n="143">Incurrunt acies, magnoque fragore per aequor</l>
               <l n="144">suspendunt cuncti frenis sublime reductos</l>
               <l n="145">cornipedes ultroque ferunt. erectus in auras</l>
               <l n="146">it sonipes rapidaque uolans per aperta procella</l>
               <l n="147">tenuia uix summo uestigia puluere signat.</l>
               <l n="148">Boiorum ante alias Crixo duce mobilis ala</l>
               <l n="149">arietat in primos obicitque immania membra.</l>
               <l n="150">ipse tumens ataui Brenni se stirpe ferebat</l>
               <l n="151">Crixus et in titulos Capitolia capta trahebat,</l>
               <l n="152">Tarpeioque iugo demens et uertice sacro</l>
               <l n="153">pensantes aurum Celtas umbone gerebat.</l>
               <l n="154">colla uiri fuluo radiabant lactea torque,</l>
               <l n="155">auro uirgatae uestes, manicaeque rigebant</l>
               <l n="156">ex auro, et simili uibrabat crista metallo. </l>
               <l n="157">Sternitur impulsu uasto perculsa Camertum</l>
               <l n="158">prima phalanx, spissaeque ruunt conferta per arma</l>
               <l n="159">undae Boiorum: sociata examina densent</l>
               <l n="160">infandi Senones, conlisaque quadrupedantum</l>
               <l n="161">pectoribus toto uoluuntur corpora campo.</l>
               <l n="162">arua natant, altusque uirum cruor, altus equorum</l>
               <l n="163">lubrica belligerae sorbet uestigia turmae.</l>
               <l n="164">seminecum letum peragit grauis ungula pulsu</l>
               <l n="165">et circumuolitans taetros e sanguine rores</l>
               <l n="166">spargit humo miserisque suo lauit arma cruore.</l>
               <l n="167">spicula prima, puer, tumidi, Tyrrhene, Pelori</l>
               <l n="168">purpureo moriens uictricia sanguine tinguis.</l>
               <l n="169">nam tibi, dum stimulas cornu atque in proelia mentes</l>
               <l n="170">accendis renouasque uiros ad uulnera cantu,</l>
               <l n="171">haesit barbaricum sub anhelo gutture telum</l>
               <l n="172">et clausit raucum letali uulnere murmur.</l>
               <l n="173">at sonus extremo morientis fusus ab ore</l>
               <l n="174">flexa pererrauit mutis iam cornua labris.</l>
               <l n="175">Crixus Picentem Laurumque, nec eminus ambo,</l>
               <l n="176">sed gladio Laurum—Picenti rasilis hasta</l>
               <l n="177">ripis lecta Padi letum tulit. auia namque</l>
               <l n="178">dum petit ac laeuo meditatur fallere gyro,</l>
               <l n="179">hasta uiri femur et pariter per anhela uolantis</l>
               <l n="180">ilia sedit equi et geminam dedit horrida mortem.</l>
               <l n="181">idem sanguinea Venuli ceruice reuellens</l>
               <l n="182">sternit praecipitem tepido te, Farfare, telo</l>
               <pb/>
               <l n="183">et te sub gelido nutritum, Tulle, Velino,</l>
               <l n="184">egregium Ausoniae decus ac memorabile nomen,</l>
               <l n="185">si dent fata moras aut seruent foedera Poeni,</l>
               <l n="186">tum Remulum atque, olim celeberrima nomina bello,</l>
               <l n="187">Tiburtis Magios Hispellatemque Metaurum</l>
               <l n="188">et Clanium dubia meditantem cuspide uulnus. </l>
               <l n="189">Nec locus est Tyriis belli pugnaeue, sed omnem</l>
               <l n="190">Celticus impleuit campum furor. inrita nulli</l>
               <l n="191">spicula torquentur, statque omne in corpore ferrum.</l>
               <l n="192">hic inter trepidos immane Quirinius audens,</l>
               <l n="193">cui fugere ignotum atque inuicta mente placebat</l>
               <l n="194">rebus in aduersis exceptum pectore letum,</l>
               <l n="195">cuspide flammat ecum ac dispergit gaesa lacerto,</l>
               <l n="196">si reserare uiam atque ad regem rumpere ferro</l>
               <l n="197">detur iter, certusque necis petit omnibus ausis,</l>
               <l n="198">quod nequeat sentire, decus. cadit inguine fosso</l>
               <l n="199">Teutalus, et uasto quatitur sub pondere tellus.</l>
               <l n="200">occumbit Sarmens, flauam qui ponere uictor</l>
               <l n="201">caesariem crinemque tibi, Gradiue, uouebat</l>
               <l n="202">auro certantem et rutilum sub uertice nodum.</l>
               <l n="203">sed Parcae intonsa non exaudita uouentem</l>
               <l n="204">ad manes traxere coma. per candida membra</l>
               <l n="205">it fumans cruor, et tellus perfusa rubescit.</l>
               <l n="206">at non tardatus iaculo occurrente Ligaunus</l>
               <l n="207">inruit aduersumque uiro rotat obuius ensem</l>
               <l n="208">et ferit insurgens, umero qua brachia lenti</l>
               <l n="209">adnectunt nerui, decisaque uulnere dextra</l>
               <l n="210">laxatis paulum moribunda pependit habenis,</l>
               <l n="211">dumque micans tremulo conatu lora retemptat,</l>
               <l n="212">flectentem adsuetos imitatur nescia frenos.</l>
               <l n="213">demetit auersi Vosegus tum colla, iubaque</l>
               <l n="214">suspensam portans galeam atque inclusa perempti</l>
               <l n="215">ora uiri, patrio diuos clamore salutat. </l>
               <l n="216">Dumque ea Gallorum populi dant funera campo,</l>
               <l n="217">accitas propere castris in proelia consul</l>
               <l n="218">raptabat turmas primusque ruebat in hostem</l>
               <l n="219">candenti sublimis equo. trahit undique lectum</l>
               <l n="220">diuitis Ausoniae iuuenem, Marsosque Coramque</l>
               <l n="221">Laurentumque decus iaculatoremque Sabellum</l>
               <l n="222">et Gradiuicolam celso de colle Tudertem</l>
               <l n="223">indutosque simul gentilia lina Faliscos,</l>
               <l n="224">quosque sub Herculeis †taciturno flumine muris</l>
               <l n="225">pomifera arua creant Anienicolae Catilli,</l>
               <l n="226">quosque in praegelidis duratos Hernica riuis</l>
               <l n="227">mittebant saxa et nebulosi rura Casini.</l>
               <l n="228">ibant in Martem terrae dominantis alumni</l>
               <l n="229">damnati superis nec iam reditura iuuentus.</l>
               <l n="230">Scipio qua medius pugnae uorat agmina uertex</l>
               <l n="231">infert cornipedem atque instinctus strage suorum</l>
               <l n="232">inferias caesis mactat Labarumque Padumque</l>
               <l n="233">et Caunum et multo uix fusum uulnere Breucum</l>
               <l n="234">Gorgoneoque Larum torquentem lumina uultu.</l>
               <l n="235">occidis et tristi, pugnax Lepontice, fato;</l>
               <l n="236">nam dum frena ferox obiecto corpore prensat</l>
               <l n="237">atque aequat celsus residentis consulis ora</l>
               <l n="238">ipse pedes, frontem in mediam grauis incidit ensis,</l>
               <l n="239">et diuisum umeris iacuit caput. at Batus, amens</l>
               <l n="240">qui luctatur equo parmaque incursibus obstat,</l>
               <l n="241">ictu quadrupedis fulua porrectus harena</l>
               <l n="242">elisa incussis amisit calcibus ora.</l>
               <l n="243">perfurit Ausonius turbata per aequora ductor,</l>
               <l n="244">ceu Geticus Boreas, totum cum sustulit imo</l>
               <l n="245">Icarium fundo uictor mare: nauita uasto</l>
               <l n="246">iactatur sparsus lacerata classe profundo,</l>
               <l n="247">cunctaque canenti perfunditur aequore Cyclas.</l>
               <pb/>
               <l n="248">Crixus, ut in tenui spes exiguumque salutis,</l>
               <l n="248a">
                  <gap reason="omitted"/>
               </l>
               <l n="249">armat contemptu mentem necis. horrida barba</l>
               <l n="250">sanguinea rutilat spuma, rictusque furentis</l>
               <l n="251">albet, et adfuso squalent a puluere crines.</l>
               <l n="252">inuadit Tarium uicino consule pugnas</l>
               <l n="253">miscentem saeuisque uirum circumtonat armis.</l>
               <l n="254">uoluitur ille solo; nam pronum effundit in armos</l>
               <l n="255">fata extrema ferens abies, rapiturque pauore</l>
               <l n="256">tractus equi uinctis conexa ad cingula membris.</l>
               <l n="257">longa cruor sparso linquit uestigia campo,</l>
               <l n="258">et tremulos cuspis ductus in puluere signat.</l>
               <l n="259">laudabat leti iuuenem egregiosque parabat</l>
               <l n="260">ulcisci consul manis, cum dira per auris</l>
               <l n="261">uox uenit, et Crixum ferri clamoribus audit,</l>
               <l n="262">haud notum uultu. surgit uiolentior ira</l>
               <l n="263">comminus atque oculos optato in corpore figit.</l>
               <l n="264">tum stimulans grato plausae ceruicis honore</l>
               <l n="265">cornipedem adloquitur: ‘Vulgum Martemque minorem</l>
               <l n="266">mox, Gargane: uocant superi ad maiora. uidesne,</l>
               <l n="267">quantus eat Crixus? iam nunc tibi praemia pono</l>
               <l n="268">illum Sidonio fulgentem ardore tapeta,</l>
               <l n="269">barbaricum decus, et fuluis donabere frenis.’</l>
               <l n="270">sic fatus, magno Crixum clamore ciebat</l>
               <l n="271">in pugnam ac uacuo poscebat proelia campo.</l>
               <l n="272">nec detractantem par ira accenderat hostem.</l>
               <l n="273">ut iussae cessere retro spatiumque dederunt</l>
               <l n="274">hinc atque hinc alae et medio stetit aequore pugna,</l>
               <l n="275">quantus Phlegraeis Telluris alumnus in aruis</l>
               <l n="276">mouit signa Mimas caelumque exterruit armis,</l>
               <l n="277">tantus semifero Crixus sub pectore murmur</l>
               <l n="278">torquet et horrisonis ululatibus erigit iras:</l>
               <l n="279">‘Nemone incensae captaeque superfuit urbi,</l>
               <l n="280">ut tibi, quas Brenni populus ferremus in arma,</l>
               <l n="281">narraret, dextras? disce en nunc’ inquit et una</l>
               <l n="282">contorquet nodis et obusto robore diram</l>
               <l n="283">uel portas quassare trabem. sonat illa tremendum,</l>
               <l n="284">at nimio iactu seruasse improuida campi</l>
               <l n="285">distantis spatium propiorem transuolat hostem.</l>
               <l n="286">cui consul: ‘Ferre haec umbris proauoque memento,</l>
               <l n="287">quam procul occumbas Tarpeia sede, tibique</l>
               <l n="288">haud licitum sacri Capitolia cernere montis.’</l>
               <l n="289">tum nodo cursuque leui simul adiuuat hastam,</l>
               <l n="290">dignum mole uiri nisus. fugit illa per oras</l>
               <l n="291">multiplicis lini subtextaque tegmina neruis</l>
               <l n="292">atque altum tota metitur cuspide pectus.</l>
               <l n="293">procumbit lata porrectus in arua ruina,</l>
               <l n="294">et percussa gemit tellus ingentibus armis.</l>
               <l n="295">haud aliter structo Tyrrhena ad litora saxo</l>
               <l n="296">pugnatura fretis subter caecisque procellis,</l>
               <l n="297">pila immane sonans impingitur ardua ponto:</l>
               <l n="298">immugit Nereus, diuisaque caerula pulsu</l>
               <l n="299">inlisum accipiunt irata sub aequora montem.</l>
               <l n="300">ductore amisso pedibus se credere Celtae:</l>
               <l n="301">una spes anima tantusque pependerat ardor.</l>
               <l n="302">ac ueluti, summo uenator densa Picano</l>
               <l n="303">cum lustra exagitat spissisque cubilibus atram</l>
               <l n="304">immittit passim dumosa per inuia pestem,</l>
               <l n="305">dum tacitas uires et flammam colligit ignis,</l>
               <l n="306">nigranti piceus sensim caligine uertex</l>
               <l n="307">uoluitur et pingui contorquet nubila fumo:</l>
               <pb/>
               <l n="308">mox subita in toto lucent incendia monte,</l>
               <l n="309">fit sonitus, fugere ferae, fugere uolucres,</l>
               <l n="310">atque ima longe trepidant in ualle iuuencae. </l>
               <l n="311">At Mago, ut uertisse globos primumque laborem,</l>
               <l n="312">qui solus genti est, cas<add>s</add>um uidet, arma suorum</l>
               <l n="313">ac patrium in pugnas equitem uocat. undique nudi</l>
               <l n="314">adsiliunt frenis infrenatique manipli.</l>
               <l n="315">nunc Itali in tergum uersis referuntur habenis,</l>
               <l n="316">nunc rursus Tyrias retro pauor auehit alas,</l>
               <l n="317">aut illi dextros lunatis flexibus orbes,</l>
               <l n="318">aut illi laeuos sinuant in cornua gyros.</l>
               <l n="319">texunt alterno glomerata uolumina cursu</l>
               <l n="320">atque eadem refuga cedentes arte resoluunt.</l>
               <l n="321">hac pontum uice, ubi exercet discordia uentos,</l>
               <l n="322">fert Boreas Eurusque refert molemque profundi</l>
               <l n="323">nunc huc alterno, nunc illuc, flamine gestant. </l>
               <l n="324">Aduolat aurato praefulgens murice ductor</l>
               <l n="325">Sidonius, circaque Metus Terrorque Furorque.</l>
               <l n="326">isque ubi Callaici radiantem tegminis orbem</l>
               <l n="327">extulit et magno percussit lumine campos,</l>
               <l n="328">spes uirtusque cadunt, trepidaque a mente recedit</l>
               <l n="329">uertere terga pudor, nec leti cura decori,</l>
               <l n="330">sed fugere infixum est, terraeque optantur hiatus.</l>
               <l n="331">sic, ubi Caucaseis tigris se protulit antris,</l>
               <l n="332">linquuntur campi, et tutas petit omne latebras</l>
               <l n="333">turbatum insano uultu pecus: illa pererrat</l>
               <l n="334">desertas uictrix uallis, iamque ora reducto</l>
               <l n="335">paulatim nudat rictu, ut praesentia mandens</l>
               <l n="336">corpora, et immani stragem meditatur hiatu.</l>
               <l n="337">non illum Metabus, non illum celsior Vfens</l>
               <l n="338">euasere tamen, quamuis hic alite planta,</l>
               <l n="339">hic ope cornipedis totis ferretur habenis.</l>
               <l n="340">nam Metabum ad manis demisit cuspide fulgens</l>
               <l n="341">fraxinus, Vfentem conlapsum poplite caeso</l>
               <l n="342">ensis obit laudemque pedum cum sanguine ademit.</l>
               <l n="343">iamque dedit leto Sthenium Laurumque domoque</l>
               <l n="344">Collinum gelida, uiridi quem Fucinus antro</l>
               <l n="345">nutrierat dederatque lacum tramittere nando.</l>
               <l n="346">fit socius leti coniecta Massicus hasta,</l>
               <l n="347">uitiferi sacro generatus uertice montis</l>
               <l n="348">et Liris nutritus aquis, qui f<add>r</add>onte quieta</l>
               <l n="349">dissimulat cursum ac nullo mutabilis imbri</l>
               <l n="350">perstringit tacitas gemmanti gurgite ripas.</l>
               <l n="351">
                  <del>exoritur rabies caedum, ac uix tela furori</del>
               </l>
               <l n="352">
                  <del>sufficiunt. teritur iunctis umbonibus umbo,</del>
               </l>
               <l n="353">
                  <del>pesque pedem premit, et nutantes casside cristae</del>
               </l>
               <l n="354">
                  <del>hostilem tremulo pulsant conamine frontem.</del>
               </l>
               <l n="355">Tergemini primam ante aciem fera proelia fratres</l>
               <l n="356">miscebant, quos Ledaeo Sidonia Barce</l>
               <l n="357">Xant<add>h</add>ippo felix uteri inter bella crearat.</l>
               <l n="358">res Graiae ductorque parens ac nobile Amyclae</l>
               <l n="359">nomen et iniectus Spartanis colla catenis</l>
               <l n="360">Regulus inflabant ueteri praecordia fama.</l>
               <l n="361">Marte probare genus factisque Lacona parentem</l>
               <l n="362">ardebant gelidosque dehinc inuisere montis</l>
               <l n="363">Taygeta et tandem bellis innare subactis</l>
               <l n="364">Eurotan patrium ritusque uidere Lycurgi.</l>
               <l n="365">sed Spartam penetrare deus fratresque negarunt</l>
               <l n="366">Ausonii, totidem numero, quos miserat altis</l>
               <l n="367">Egeriae genitos immitis Aricia lucis,</l>
               <l n="368">aetatis mentisque pares; at non dabat ultra</l>
               <l n="369">Clotho dura lacus aramque uidere Dianae.</l>
               <pb/>
               <l n="370">namque ut in aduersos impacti turbine pugnae</l>
               <l n="371">Eumachus et Critias et laetus nomine patris</l>
               <l n="372">Xanthippus iunxere gradus, (ceu bella leones</l>
               <l n="373">inter se furibunda mouent et murmure anhelo</l>
               <l n="374">squalentis campos ac longa mapalia complent:</l>
               <l n="375">omnis in occultas rupis atque auia pernix</l>
               <l n="376">Maurus saxa fugit, coniunxque Libyssa profuso</l>
               <l n="377">uagitum cohibens suspendit ab ubere natos;</l>
               <l n="378">illi dira fremunt, perfractaque in ore cruento</l>
               <l n="379">ossa sonant, pugnantque feri<add>s</add> sub dentibus artus)</l>
               <l n="380">haud secus Egeriae pubes, hinc Virbius acer,</l>
               <l n="381">hinc Capys, adsiliunt paribusque Albanus in armis.</l>
               <l n="382">subsidens paulum perfossa proruit aluo</l>
               <l n="383">Albanum Critias: ast illi cuncta repente</l>
               <l n="384">implerunt clipeum miserando uis<add>c</add>era lapsu.</l>
               <l n="385">Eumachus inde Capyn—sed tota mole tenebat</l>
               <l n="386">ceu fixum membris tegimen; tamen improbus ensis</l>
               <l n="387">adnexam parmae decidit uulnere laeuam,</l>
               <l n="388">inque suo pressa est non reddens tegmina nisu</l>
               <l n="389">infelix manus atque haesit labentibus armis.</l>
               <l n="390">ultima restabat fusis iam palma duobus</l>
               <l n="391">Virbius. huic trepidos simulanti ducere gressus</l>
               <l n="392">Xanthippus gladio, rigida cadit Eumachus hasta,</l>
               <l n="393">et tandem aequatae geminato funere pugnae.</l>
               <l n="394">inde alterna uiris transegit pectora mucro,</l>
               <l n="395">inque uicem erepta posuerunt proelia uita.</l>
               <l n="396">felices leti, pietas quos addidit umbris!</l>
               <l n="397">optabunt similes uenientia saecula fratres,</l>
               <l n="398">aeternumque decus memori celebrabitur aeuo,</l>
               <l n="399">si modo ferre diem serosque uidere nepotes</l>
               <l n="400">carmina nostra ualent, nec famam inuidit Apollo. </l>
               <l n="401">At consul toto palantis aequore turmas</l>
               <l n="402">uoce tenet, dum uoce uiget: ‘Quo signa refertis?</l>
               <l n="403">quis uos heu uobis pauor abstulit? horrida primi</l>
               <l n="404">si sors uisa loci pugnaeque lacessere frontem,</l>
               <l n="405">post me state uiri et pulsa formidine tantum</l>
               <l n="406">aspicite! has dextras capti genuere parentes</l>
               <l n="407">quas fugitis. quae spes uictis? Alpesne petemus?</l>
               <l n="408">ipsam turrigero portantem uertice muros</l>
               <l n="409">credite summissas Romam nunc tendere palmas.</l>
               <l n="410">natorum passim raptus caedemque parentum</l>
               <l n="411">Vestalisque focos extingui sanguine cerno.</l>
               <l n="412">hoc arcete nefas!’ postquam inter talia crebro</l>
               <l n="413">clamore obtusae crassoque a puluere fauces,</l>
               <l n="414">hinc laeua frenos, hinc dextra corripit arma</l>
               <l n="415">et latum obiectat pectus strictumque minatur</l>
               <l n="416">nunc sibi, nunc trepidis, ni restent, comminus ensem. </l>
               <l n="417">Quas acies alto genitor dum spectat Olympo,</l>
               <l n="418">consulis egregii mouere pericula mentem.</l>
               <l n="419">Gradiuum uocat et patrio sic ore profatur:</l>
               <l n="420">‘Magnanimi me, nate, uiri, ni bella capessis</l>
               <l n="421">haud dubie extremus, terret labor: eripe pugnae</l>
               <l n="422">ardentem, oblitumque sui dulcedine caedum</l>
               <l n="423">siste ducem Libyae; nam plus petit improbus uno</l>
               <l n="424">consulis exitio tota quam strage cadentum.</l>
               <l n="425">praeterea, cernis, tenerae qui proelia dextrae</l>
               <l n="426">iam credit puer atque annos transcendere factis</l>
               <l n="427">molitur longumque putat pubescere bello,</l>
               <l n="428">te duce primitias pugnae, te magna magistro</l>
               <l n="429">audeat et primum hoc uincat, seruasse parentem.’ </l>
               <l n="430">Haec rerum sator. at Mauors in proelia currus</l>
               <l n="431">Odrysia tellure uocat. tum fulminis atri</l>
               <l n="432">spargentem flammas clipeum galeamque deorum</l>
               <l n="433">haud ulli facilem multoque labore Cyclopum</l>
               <l n="434">sudatum thoraca capit quassatque per auras</l>
               <l n="435">Titanum bello satiatam sanguinis hastam</l>
               <l n="436">atque implet curru campos. exercitus una</l>
               <l n="437">Irarum Eumenidesque simul letique cruenti</l>
               <l n="438">innumerae facies, frenisque operata regendis</l>
               <pb/>
               <l n="439">quadriiugos atro stimulat Bellona flagello.</l>
               <l n="440">fertur ab immenso tempestas horrida caelo</l>
               <l n="441">nigrantisque globos et turbida nubila torquens</l>
               <l n="442">inuoluit terras. quatitur Saturnia sedes</l>
               <l n="443">ingressu tremefacta dei, ripasque relinquit</l>
               <l n="444">audito curru fontique relabitur amnis. </l>
               <l n="445">Ductorem Ausonium telis Garamantica pubes</l>
               <l n="446">cinxerat et Tyrio regi noua dona parabat</l>
               <l n="447">armorum spolium ac rorantia consulis ora.</l>
               <l n="448">stabat Fortunae non cedere certus et acri</l>
               <l n="449">mole retorquebat crudescens caedibus hastas,</l>
               <l n="450">iamque suo, iamque hostili perfusa cruore</l>
               <l n="451">membra madent, cecidere iubae, gyroque per orbem</l>
               <l n="452">artato Garamas iaculis propioribus instat</l>
               <l n="453">†et librat saeua coniectum cuspide ferrum.</l>
               <l n="454">hic puer ut patrio defixum corpore telum</l>
               <l n="455">conspexit, maduere genae, subitoque trementem</l>
               <l n="456">corripuit pallor, gemitumque ad sidera rupit.</l>
               <l n="457">bis conatus erat praecurrere fata parentis</l>
               <l n="458">conuersa in semet dextra, bis transtulit iras</l>
               <l n="459">in Poenos Mauors. fertur per tela, per hostis</l>
               <l n="460">intrepidus puer et Gradiuum passibus aequat.</l>
               <l n="461">continuo cessere globi, latusque repente</l>
               <l n="462">apparet campo limes. metit agmina tectus</l>
               <l n="463">caelesti clipeo et sternit super arma iacentum</l>
               <l n="464">corporaque auctorem teli multasque paternos</l>
               <l n="465">ante oculos animas, optata piacula, mactat.</l>
               <l n="466">tunc rapta propere duris ex ossibus hasta</l>
               <l n="467">innixum ceruice ferens umeroque parentem</l>
               <l n="468">emicat. attonitae tanta ad spectacula turmae</l>
               <l n="469">tela tenent, ceditque loco Libys asper, et omnis</l>
               <l n="470">late cedit Hiber, pietasque insignis et aetas</l>
               <l n="471">belligeris fecit miranda silentia campis.</l>
               <l n="472">tum celso e curru Mauors ‘Carthaginis arces</l>
               <l n="473">excindes’ inquit ‘Tyriosque ad foedera coges.</l>
               <l n="474">nulla tamen longo tanta exorietur in aeuo</l>
               <l n="475">lux tibi, care puer. macte, o macte indole sacra,</l>
               <l n="476">uera Iouis proles. et adhuc maiora supersunt,</l>
               <l n="477">sed nequeunt meliora dari.’ tum nubila Mauors</l>
               <l n="478">aetheraque emenso terras iam sole capessit,</l>
               <l n="479">et fessas acies castris clausere tenebrae. </l>
               <l n="480">Condebat noctem deuexo Cynthia curru</l>
               <l n="481">fraternis adflata rotis, et ab aequore Eoo</l>
               <l n="482">surgebant roseae media inter caerula flammae.</l>
               <l n="483">at consul tristis campos Poenisque secundam</l>
               <l n="484">planitiem metuens Trebiam collisque petebat.</l>
               <l n="485">iamque dies rapti cursu nauoque labore,</l>
               <l n="486">et medio abruptus fluitabat in amne solutis</l>
               <l n="487">pons uinclis, qui Dardanium trauexerat agmen,</l>
               <l n="488">Eridani rapidas aderat cum Poenus ad undas.</l>
               <l n="489">dumque uada et mollis aditus per deuia flexo</l>
               <l n="490">circuitu petit et stagni languentia quaerit,</l>
               <l n="491">interdum rapta uicinis saltibus alno</l>
               <l n="492">flumineam texit, qua trauehat agmina, classem:</l>
               <l n="493">ecce aderat Trebiaeque simul uicina tenebat</l>
               <l n="494">Trinacrio accitus per caerula longa Peloro,</l>
               <l n="495">Gracchorum proles, consul. gens inclita magno</l>
               <l n="496">atque animosa uiro, multusque in imagine claris</l>
               <l n="497">praefulgebat auus titulis bellique domique. </l>
               <l n="498">Nec Poeni positis trans amnem in gramine castris</l>
               <l n="499">deerant. namque animos stimulabant prospera rerum</l>
               <l n="500">increpitansque super ductor: ‘Quis tertius urbi</l>
               <l n="501">iam superest consul? quaenam altera restat in armis</l>
               <l n="502">Sicania? en omnes Latiae Daunique nepotum</l>
               <l n="503">conuenere manus. feriant nunc foedera mecum</l>
               <l n="504">ductores Italum ac leges et pacta reposcant.</l>
               <l n="505">at tu, donata tela inter Martia luce,</l>
               <l n="506">infelix animae, sic, sic uiuasque tuoque</l>
               <pb/>
               <l n="507">des iterum hanc laudem nato; nec fine sub aeui</l>
               <l n="508">oppetere in bello detur, cum fata uocabunt.</l>
               <l n="509">pugnantem cecidisse meum est.’ haec personat ardens.</l>
               <l n="510">inde leui iaculo Massylumque impiger alis</l>
               <l n="511">castra sub ipsa datis inritat et elicit hostem. </l>
               <l n="512">Nec Latius uallo miles debere salutem</l>
               <l n="513">fas putat aut clausas pulsari cuspide portas.</l>
               <l n="514">erumpunt, cunctisque prior uolat aggere aperto</l>
               <l n="515">degener haud Gracchis consul. quatit aura comantis</l>
               <l n="516">cassidis Auruncae cristas, umeroque refulget</l>
               <l n="517">sanguinei patrium saguli decus. agmina magno</l>
               <l n="518">respectans clamore uocat, quaque obuia densos</l>
               <l n="519">artat turba globos rumpens iter aequore fertur,</l>
               <l n="520">ut torrens celsi praeceps e uertice Pindi</l>
               <l n="521">cum sonitu ruit in campos magnoque fragore</l>
               <l n="522">auulsum montis uoluit latus: obuia passim</l>
               <l n="523">armenta immanesque ferae siluaeque trahuntur,</l>
               <l n="524">spumea saxosis clamat conuallibus unda. </l>
               <l n="525">Non, mihi Maeoniae redeat si gloria linguae</l>
               <l n="526">centenasque pater det Phoebus fundere uoces,</l>
               <l n="527">tot caedes proferre queam, quot dextera magni</l>
               <l n="528">consulis aut contra Tyriae furor edidit irae.</l>
               <l n="529">Murranum ductor Libyae, ductorque Phalantum</l>
               <l n="530">Ausonius, gnaros belli ueteresque laborum,</l>
               <l n="531">alter in alterius fuderunt comminus ore.</l>
               <l n="532">monte procelloso Murranum miserat Anxur,</l>
               <l n="533">Tritonis †niueo te sacra, Phalante, profundo.</l>
               <l n="534">ut primum insigni fulsit uelamine consul,</l>
               <l n="535">quamquam orbus partem uisus unoque Cupencus</l>
               <l n="536">lumine sufficiens bellis citat improbus hastam</l>
               <l n="537">et summae figit tremebundam margine parmae.</l>
               <l n="538">cui consul (namque ira coquit): ‘Pone, improbe, quicquid</l>
               <l n="539">restat in ore fero et truncata fronte relucet.’</l>
               <l n="540">sic ait intorquens derecto turbine robur</l>
               <l n="541">et dirum tota tramittit cuspide lumen.</l>
               <l n="542">nec leuior dextra generatus Hamilcare saeuit.</l>
               <l n="543">huic cadit infelix niueis Varenus in armis,</l>
               <l n="544">Meuanas Varenus, arat cui diuitis uber</l>
               <l n="545">campi Fulginia et patulis Clitumnus in aruis</l>
               <l n="546">candentis gelido perfundit flumine tauros.</l>
               <l n="547">sed tristes superi, atque ingrata maxima cura</l>
               <l n="548">uictima Tarpeio frustra nutrita Tonanti.</l>
               <l n="549">instat Hiber leuis et leuior discurrere Maurus.</l>
               <l n="550">hinc pila, hinc Libycae certant subtexere cornus</l>
               <l n="551">densa nube polum, quantumque interiacet aequi</l>
               <l n="552">ad ripas campi, tantum uibrantia condunt</l>
               <l n="553">tela, nec artatis locus est in morte cadendi. </l>
               <l n="554">Allius, Argyripa Daunique profectus ab aruis</l>
               <l n="555">uenator, rudibus iaculis et Iapyge campum</l>
               <l n="556">persultabat equo, mediosque inuectus in hostis,</l>
               <l n="557">Apula non uana torquebat spicula dextra.</l>
               <l n="558">huic horret thorax Samnitis pellibus ursae,</l>
               <l n="559">et galea annosi uallatur dentibus apri.</l>
               <l n="560">uerum ubi turbantem, solo ceu lustra pererret</l>
               <l n="561">in nemore aut agitet Gargano terga ferarum,</l>
               <l n="562">hinc Mago, hinc saeuus pariter uidere Maharbal,</l>
               <l n="563">ut subigente fame diuersis rupibus ursi</l>
               <l n="564">inuadunt trepidum gemina inter proelia taurum,</l>
               <l n="565">nec partem praedae patitur furor, haud secus acer</l>
               <l n="566">hinc atque hinc iaculo deuoluitur Allius acto:</l>
               <l n="567">it stridens per utrumque latus Maurusia taxus.</l>
               <l n="568">obuia tum medio sonuerunt spicula corde,</l>
               <l n="569">incertumque fuit, letum cui cederet hastae.</l>
               <l n="570">et iam dispersis Romana per agmina signis</l>
               <l n="571">palantis agit ad ripas, miserabile, Poenus</l>
               <pb/>
               <l n="572">impellens trepidos fluuioque immergere certat. </l>
               <l n="573">Tum Trebia infausto noua proelia gurgite fessis</l>
               <l n="574">incohat ac precibus Iunonis suscitat undas.</l>
               <l n="575">haurit subsidens fugientum corpora tellus</l>
               <l n="576">infidaque soli frustrata uoragine sorbet.</l>
               <l n="577">nec niti lentoque datur conuellere limo</l>
               <l n="578">mersa pedum penitus uestigia: labe tenaci</l>
               <l n="579">haerent deuincti gressus, resolutaque ripa</l>
               <l n="580">implicat aut caeca prosternit fraude paludis.</l>
               <l n="581">iamque alius super atque alius per lubrica surgens</l>
               <l n="582">dum sibi quisque uiam per inextricabile litus</l>
               <l n="583">praeripit et putri luctatur caespite, lapsi</l>
               <l n="584">occumbunt seseque sua pressere ruina.</l>
               <l n="585">ille celer nandi iamiamque adprendere tuta</l>
               <l n="586">dum parat et celso conisus corpore prensat</l>
               <l n="587">gramina summa manu liquidisque emergit ab undis,</l>
               <l n="588">contorta ripae pendens adfigitur hasta.</l>
               <l n="589">hic hostem orbatus telo complectitur ulnis</l>
               <l n="590">luctantemque uado permixta morte coercet.</l>
               <l n="591">mille simul leti facies. Ligus occidit aruis,</l>
               <l n="592">sed proiecta uiri lymphis fluuialibus ora</l>
               <l n="593">sanguineum hauserunt longis singultibus amnem.</l>
               <l n="594">enabat tandem medio uix gurgite pulcher</l>
               <l n="595">Irpinus sociumque manus clamore uocabat,</l>
               <l n="596">cum rapidis inlatus aquis et uulnere multo</l>
               <l n="597">impulit asper equus fessumque sub aequora mersit. </l>
               <l n="598">Accumula<add>t</add> clades subito conspecta per undas</l>
               <l n="599">uis elephantorum turrito concita dorso.</l>
               <l n="600">namque uadis rapitur praeceps, ceu proruta cautes</l>
               <l n="601">auulsi montis, Trebiamque insueta timentem</l>
               <l n="602">prae se pectore agit spumantique incubat alueo.</l>
               <l n="603">explorant aduersa uiros, perque aspera duro</l>
               <l n="604">nititur ad laudem uirtus interrita cliuo.</l>
               <l n="605">namque inhonoratam Fibrenus perdere mortem</l>
               <l n="606">et famae nudam impatiens <q>Spectabimur,</q> inquit</l>
               <l n="607">‘nec, Fortuna, meum condes sub gurgite letum.</l>
               <l n="608">experiar, sitne in terris, domitare quod ensis</l>
               <l n="609">non queat Ausonius Tyrrhenaue permeet hasta.’</l>
               <l n="610">tum iacit adsurgens dextroque in lumine sistit</l>
               <l n="611">spicula saeua ferae telumque in uulnere linquit.</l>
               <l n="612">stridore horrisono penetrantem cuspidis ictum</l>
               <l n="613">belua prosequitur laceramque cruore profuso</l>
               <l n="614">attollit frontem ac lapso dat terga magistro.</l>
               <l n="615">tum uero inuadunt iaculis crebraque sagitta,</l>
               <l n="616">ausi iam sperare necem, immensosque per armos</l>
               <l n="617">et laterum extentus uenit atra cuspide uulnus.</l>
               <l n="618">stat multa in tergo et nigranti lancea dorso,</l>
               <l n="619">ac siluam ingentem concusso corpore uibrat,</l>
               <l n="620">donec consumptis longo certamine telis</l>
               <l n="621">concidit et clausit magna uada pressa ruina. </l>
               <l n="622">Ecce per aduersum, quamquam tardata morantur</l>
               <l n="623">uulnere membra uirum, subit implacabilis amnem</l>
               <l n="624">Scipio et innumeris infestat caedibus hostem.</l>
               <l n="625">corporibus clipeisque simul galeisque cadentum</l>
               <l n="626">contegitur Trebia, et uix cernere linquitur undas.</l>
               <l n="627">Mazaeus iaculo, Gestar prosternitur ense,</l>
               <l n="628">tum Pelopeus auis Cyrenes incola Thelgon.</l>
               <l n="629">huic torquet rapido correptum e gurgite pilum</l>
               <l n="630">et quantum longo ferri tenuata rigore</l>
               <l n="631">procedit cuspis per hiantia transigit ora.</l>
               <l n="632">pulsati ligno sonuere in uulnere dentes.</l>
               <l n="633">nec leto quaesita quies: turgentia membra</l>
               <l n="634">Eridano Trebia, Eridanus dedit aequoris undis.</l>
               <l n="635">tu quoque, Thapse, cadis, tumulo post fata negato.</l>
               <l n="636">quid domus Hesperidum aut luci iuuere dearum,</l>
               <l n="637">fuluos aurifera seruantes arbore ramos? </l>
               <l n="638">Intumuit Trebia et stagnis se sustulit imis</l>
               <pb/>
               <l n="639">iamque ferox totum propellit gurgite fontem</l>
               <l n="640">atque omnis torquet uires. furit unda sonoris</l>
               <l n="641">uerticibus, sequiturque nouus cum murmure torrens.</l>
               <l n="642">sensit et accensa ductor uiolentius ira</l>
               <l n="643">‘Magnas, o Trebia, et meritas mihi, perfide, poenas</l>
               <l n="644">exsolues:’ inquit ‘lacerum per Gallica riuis</l>
               <l n="645">dispergam rura atque amnis tibi nomina demam,</l>
               <l n="646">quoque aperis te fonte, premam, nec tangere ripas</l>
               <l n="647">inlabique Pado dabitur. quaenam ista repente</l>
               <l n="648">Sidonium, infelix, rabies te reddidit amnem?’ </l>
               <l n="649">Talia iactantem consurgens agger aquarum</l>
               <l n="650">impulit atque umeros curuato gurgite pressit.</l>
               <l n="651">arduus aduersa mole incurrentibus undis</l>
               <l n="652">stat ductor clipeoque ruentem sustulit amnem.</l>
               <l n="653">necnon a tergo fluctus stridente procella</l>
               <l n="654">spumeus inrorat summas aspergine cristas.</l>
               <l n="655">ire uadis stabilemque uetat defigere gressum</l>
               <l n="656">subducta tellure deus, percussaque longe</l>
               <l n="657">raucum saxa sonant, undaeque ad bella parentis</l>
               <l n="658">excitae pugnant, et ripas perdidit amnis.</l>
               <l n="659">tum madidos crinis et glauca fronde reuinctum</l>
               <l n="660">attollit cum uoce caput: ‘Poenasne superbas</l>
               <l n="661">insuper et nomen Trebiae delere minaris,</l>
               <l n="662">o regnis inimice meis? quot corpora porto</l>
               <l n="663">dextra fusa tua! clipeis galeisque uirorum,</l>
               <l n="664">quos mactas, artatus iter cursumque reliqui.</l>
               <l n="665">caede, uides, stagna alta rubent retroque feruntur.</l>
               <l n="666">adde modum dextrae aut campis incumbe propinquis.’ </l>
               <l n="667">Haec, Venere adiuncta, tumulo spectabat ab alto</l>
               <l n="668">Mulciber obscurae tectus caligine nubis,</l>
               <l n="669">ingrauat ad caelum sublatis Scipio palmis:</l>
               <l n="670">‘Di patrii, quorum auspiciis stat Dardana Roma,</l>
               <l n="671">talin me leto tanta inter proelia nuper</l>
               <l n="672">seruastis? fortine animam hanc excindere dextra</l>
               <l n="673">indignum est uisum? redde o me, nate, periclis,</l>
               <l n="674">redde hosti! liceat bellanti accersere mortem</l>
               <l n="675">quam patriae fratrique probem.’ tum percita dictis</l>
               <l n="676">ingemuit Venus et rapidas derexit in amnem</l>
               <l n="677">coniugis inuicti uires. agit undique flammas</l>
               <l n="678">dispersus ripis ignis multosque per annos</l>
               <l n="679">nutritas fluuio populatur feruidus umbras.</l>
               <l n="680">uritur omne nemus, lucosque effusus in altos</l>
               <l n="681">immissis crepitat uictor Vulcanus habenis.</l>
               <l n="682">iamque ambusta comas abies, iam pinus et alni,</l>
               <l n="683">iam solo restans trunco dimisit in altum</l>
               <l n="684">populus adsuetas ramis habitare uolucres.</l>
               <l n="685">flamma uorax imo penitus de gurgite tractos</l>
               <l n="686">absorbet latices, saeuoque urgente uapore</l>
               <l n="687">siccus inarescit ripis cruor. horrida late</l>
               <l n="688">scinditur in rimas et hiatu rupta dehiscit</l>
               <l n="689">tellus, ac stagnis altae sedere fauillae. </l>
               <l n="690">Miratur pater aeternos cessare repente</l>
               <l n="691">Eridanus cursus, Nympharumque intima maestus</l>
               <l n="692">impleuit chorus attonitis ululatibus antra.</l>
               <l n="693">ter caput ambustum conantem attollere iacta</l>
               <l n="694">lampade Vulcanus mersit fumantibus undis,</l>
               <l n="695">ter correpta dei crines nudauit harundo.</l>
               <l n="696">tum demum admissae uoces et uota precantis,</l>
               <l n="697">orantique datum ripas seruare prioris,</l>
               <l n="698">ac tandem a Trebia reuocauit Scipio fessas</l>
               <l n="699">munitum in collem Graccho comitante cohortes.</l>
               <l n="700">at Poenus multo fluuium ueneratus honore</l>
               <l n="701">gramineas undis statuit socialibus aras,</l>
               <l n="702">nescius heu, quanto superi maiora mouerent,</l>
               <l n="703">et quos Ausoniae luctus, Trasimenne, parares. </l>
               <l n="704">Boiorum nuper populos turbauerat armis</l>
               <pb/>
               <l n="705">Flaminius, facilisque uiro tum gloria belli,</l>
               <l n="706">corde leuem atque astus inopem contundere gentem.</l>
               <l n="707">sed labor haud idem Tyrio certasse tyranno.</l>
               <l n="708">hunc laeuis urbi genitum ad fatalia damna</l>
               <l n="709">ominibus parat imperio Saturnia fesso</l>
               <l n="710">ductorem dignumque uirum ueniente ruina.</l>
               <l n="711">inde ubi prima dies iuris, clauumque regendae</l>
               <l n="712">inuasit patriae, ac sub nutu castra fuere,</l>
               <l n="713">ut pelagi rudis et pontum tractare per artem</l>
               <l n="714">nescius, accepit miserae si iura carinae,</l>
               <l n="715">uentorum tenet ipse uicem cunctisque procellis</l>
               <l n="716">dat iactare ratem: fertur uaga gurgite puppis</l>
               <l n="717">ipsius in scopulos dextra impellente magistri—</l>
               <l n="718">ergo agitur raptis praeceps exercitus armis</l>
               <l n="719">Lydorum <add>in</add> populos sedemque ab origine prisci</l>
               <l n="720">sacratam Corythi iunctosque a sanguine auorum</l>
               <l n="721">Maeonios Italis permixta stirpe colonos. </l>
               <l n="722">Nec regem Afrorum noscenda ad coepta moratur</l>
               <l n="723">laude super tanta monitor deus. omnia somni</l>
               <l n="724">condiderant aegrisque dabant obliuia curis,</l>
               <l n="725">cum Iuno in stagni numen conuersa propinqui</l>
               <l n="726">et madidae frontis crinis circumdata fronde</l>
               <l n="727">populea stimulat subitis praecordia curis</l>
               <l n="728">ac rumpit ducis haud spernenda uoce quietem:</l>
               <l n="729">‘O felix famae et Latio lacrimabile nomen</l>
               <l n="730">Hannibal, Ausoniae si te Fortuna creasset</l>
               <l n="731">ad magnos uenture deos, cur fata tenemus?</l>
               <l n="732">pelle moras. breuis est magni Fortuna fauoris.</l>
               <l n="733">quantum uouisti, cum Dardana bella parenti</l>
               <l n="734">iurares, fluet Ausonio tibi corpore tantum</l>
               <l n="735">sanguinis, et patrias satiabis caedibus umbras.</l>
               <l n="736">nobis persolues meritos securus honores.</l>
               <l n="737">namque ego sum celsis quem cinctum montibus ambit</l>
               <l n="738">Tmolo missa manus, stagnis Trasimennus opacis.’ </l>
               <l n="739">His agitur monitis et laetam numine pubem</l>
               <l n="740">protinus aerii praeceps rapit aggere montis.</l>
               <l n="741">horrebat glacie saxa inter lubrica summo</l>
               <l n="742">piniferum caelo miscens caput Apenninus.</l>
               <l n="743">condiderat nix alta trabes, et uertice celso</l>
               <l n="744">canus apex stricta surgebat ad astra pruina.</l>
               <l n="745">ire iubet. prior extingui labique uidetur</l>
               <l n="746">gloria, post Alpes si stetur montibus ullis.</l>
               <l n="747">scandunt praerupti nimbosa cacumina saxi.</l>
               <l n="748">nec superasse iugum finit mulcetue laborem:</l>
               <l n="749">plana natant, putrique gelu liquentibus undis</l>
               <l n="750">inuia limosa restagnant arua palude.</l>
               <l n="751">iamque ducis nudus tanta inter inhospita uertex</l>
               <l n="752">saeuitia quatitur caeli, manante per ora</l>
               <l n="753">perque genas oculo. facilis spreuisse medentis</l>
               <l n="754">optatum bene credit emi quocumque periclo</l>
               <l n="755">bellandi tempus. non frontis parcit honori,</l>
               <l n="756">dum ne perdat iter, non cetera membra moratur</l>
               <l n="757">in pretium belli dare, si uictoria poscat,</l>
               <l n="758">satque putat lucis, Capitolia cernere uictor</l>
               <l n="759">qua petat atque Italum feriat qua comminus hostem.</l>
               <l n="760">talia perpessi tandem inter saeua locorum</l>
               <l n="761">optatos uenere lacus, ubi deinde per arma</l>
               <l n="762">sumeret amissi numerosa piacula uisus. </l>
               <l n="763">Ecce autem patres aderant Carthagine missi.</l>
               <l n="764">causa uiae non parua uiris, nec laeta ferebant.</l>
               <l n="765">mos fuit in populis, quos condidit aduena Dido,</l>
               <l n="766">poscere caede deos ueniam ac flagrantibus aris</l>
               <l n="767">(infandum dictu) paruos imponere natos.</l>
               <l n="768">urna reducebat miserandos annua casus</l>
               <l n="769">sacra Thoanteae ritusque imitata Dianae.</l>
               <l n="770">cui fato sortique deum de more petebat</l>
               <l n="771">Hannibalis prolem discors antiquitus Hannon.</l>
               <l n="772">sed propior metus armati ductoris ab ira</l>
               <pb/>
               <l n="773">et magna ante oculos stabat redeuntis imago.</l>
               <l n="774">asperat haec, foedata genas lacerataque crinis,</l>
               <l n="775">atque urbem complet maesti clamoris Imilce,</l>
               <l n="776">Edonis ut Pangaea super trieteride mota</l>
               <l n="777">it iuga et inclusum suspirat pectore Bacchum.</l>
               <l n="778">ergo inter Tyrias, facibus ceu subdita, matres</l>
               <l n="779">clamat: ‘Io coniunx, quocumque in cardine mundi</l>
               <l n="780">bella moues, huc signa refer. uiolentior hic est,</l>
               <l n="781">hic hostis propior. tu nunc fortasse sub ipsis</l>
               <l n="782">urbis Dardaniae muris uibrantia tela</l>
               <l n="783">excipis intrepidus clipeo saeuamque coruscans</l>
               <l n="784">lampada Tarpeis infers incendia tectis.</l>
               <l n="785">interea tibi prima domus atque unica proles</l>
               <l n="786">heu gremio in patriae Stygias raptatur ad aras.</l>
               <l n="787">i nunc, Ausonios ferro populare penates</l>
               <l n="788">et uetitas molire uias. i, pacta resigna</l>
               <l n="789">per cunctos iurata deos. sic praemia reddit</l>
               <l n="790">Carthago et talis iam nunc tibi soluit honores.</l>
               <l n="791">quae porro haec pietas delubra aspergere tabo?</l>
               <l n="792">heu primae scelerum causae mortalibus aegris,</l>
               <l n="793">naturam nescire deum! iusta ite precari</l>
               <l n="794">ture pio caedumque feros auertite ritus.</l>
               <l n="795">mite et cognatum est homini deus. hactenus, oro,</l>
               <l n="796">sit satis ante aras caesos uidisse iuuencos.</l>
               <l n="797">aut si uelle nefas superos fixumque sedetque,</l>
               <l n="798">me, me, quae genui, uestris absumite uotis.</l>
               <l n="799">cur spoliare iuuat Libycas hac indole terras?</l>
               <l n="800">an flendae magis Aegates et mersa profundo</l>
               <l n="801">Punica regna forent, olim si sorte cruenta</l>
               <pb/>
               <l n="802">esset tanta mei uirtus praerepta mariti?’</l>
               <l n="803">haec dubios uario diuumque hominisque timore</l>
               <l n="804">ad cauta inlexere patres, ipsique relictum</l>
               <l n="805">abnueret sortem an superum pareret honori.</l>
               <l n="806">tum uero trepidare metu uix compos Imilce,</l>
               <l n="807">magnanimi metuens immitia corda mariti. </l>
               <l n="808">His auide auditis ductor sic deinde profatur:</l>
               <l n="809">‘Quid tibi pro tanto non impar munere soluat</l>
               <l n="810">Hannibal aequatus superis? quae praemia digna</l>
               <l n="811">inueniam, Carthago parens? noctemque diemque</l>
               <l n="812">arma feram, templisque tuis hinc plurima faxo</l>
               <l n="813">hostia ab Ausonio ueniat generosa Quirino.</l>
               <l n="814">at puer armorum et belli seruabitur heres.</l>
               <l n="815">spes, o nate, meae Tyriarumque unica rerum,</l>
               <l n="816">Hesperia minitante, salus, terraque fretoque</l>
               <l n="817">certare Aeneadis dum stabit uita memento.</l>
               <l n="818">perge (patent Alpes) nostroque incumbe labori.</l>
               <l n="819">uos quoque, di patrii, quorum delubra piantur</l>
               <l n="820">caedibus atque coli gaudent formidine matrum,</l>
               <l n="821">huc laetos uultus totasque aduertite mentes.</l>
               <l n="822">namque paro sacra et maioris molior aras.</l>
               <l n="823">tu, Mago, aduersi conside in uertice montis,</l>
               <l n="824">tu laeuos propior collis accede, Choaspe,</l>
               <l n="825">ad claustra et fauces ducat per opaca Sychaeus.</l>
               <l n="826">ast ego te, Trasimenne, uago cum milite praeceps</l>
               <l n="827">lustrabo et superis quaeram libamina belli.</l>
               <l n="828">namque haud parua deus promissis spondet apertis,</l>
               <l n="829">quae spectata, uiri, patriam referatis in urbem.’</l>
               <pb/>
            </div>

            <div type="textpart" subtype="book" n="5">

               <l n="1">Ceperat Etruscos occulto milite colles</l>
               <l n="2">Sidonius ductor perque alta silentia noctis</l>
               <l n="3">siluarum anfractus caecis insederat armis.</l>
               <l n="4">at parte e laeua restagnans gurgite uasto</l>
               <l n="5">effigiem in pelagi lacus umectabat inerti<add>s</add>
               </l>
               <l n="6">et late multo foedabat proxima limo.</l>
               <l n="7">quae uada Faunigenae regnata antiquitus Arno</l>
               <l n="8">nunc uoluente die Trasimenni nomina seruant.</l>
               <l n="9">Lydius huic genitor, <add>T</add>moli decus, aequore longo</l>
               <l n="10">Maeoniam quondam in Latias aduexerat oras</l>
               <l n="11">Tyrrhenus pubem dederatque uocabula terris.</l>
               <l n="12">isque insueta tubae monstrauit murmura primus</l>
               <l n="13">gentibus et bellis ignaua silentia rupit,</l>
               <l n="14">nec modicus uoti natum ad maiora fouebat.</l>
               <l n="15">uerum ardens puero castumque exuta pudorem</l>
               <l n="16">(nam forma certare deis, Trasimenne, ualeres)</l>
               <l n="17">litore correptum stagnis demisit Agylle,</l>
               <l n="18">flore capi iuuenem primaeuo lubrica mentem</l>
               <l n="19">nympha nec Idalia lenta incaluisse sagitta.</l>
               <l n="20">solatae uiridi penitus fouere sub antro</l>
               <l n="21">Naides amplexus undosaque regna trementem.</l>
               <l n="22">hinc dotale lacus nomen, lateque Hymenaeo</l>
               <l n="23">conscia lasciuo Trasimennus dicitur unda. </l>
               <l n="24">Et iam curriculo nigram nox roscida metam</l>
               <l n="25">stringebat, nec se thalamis Tithonia coniunx</l>
               <l n="26">protulerat stabatque nitens in limine primo,</l>
               <pb/>
               <l n="27">cum minus abnuerit noctem desisse uiator</l>
               <l n="28">quam coepisse diem: consul carpebat iniquas,</l>
               <l n="29">praegrediens signa ipsa, uias, omnisque ruebat</l>
               <l n="30">mixtus eques nec discretis leuia arma maniplis</l>
               <l n="31">insertique globo pedites, et inutile Marti</l>
               <l n="32">lixarum uulgus praesago cuncta tumultu</l>
               <l n="33">implere, et pugnam fugientum more petebant.</l>
               <l n="34">tum super ipse lacus densam caligine caeca</l>
               <l n="35">exhalans nebulam late corruperat omnem</l>
               <l n="36">prospectum miseris, atque atrae noctis amictu</l>
               <l n="37">squalebat pressum picea inter nubila caelum.</l>
               <l n="38">nec Poenum liquere doli: sedet ense reposto</l>
               <l n="39">abditus et nullis properantem occursibus arcet.</l>
               <l n="40">ire datur, longeque patet ceu pace quieta</l>
               <l n="41">incustoditum, mox inremeabile, litus.</l>
               <l n="42">namque sub angustas artato limite fauces</l>
               <l n="43">in fraudem ducebat iter, geminumque receptis</l>
               <l n="44">exitium, hinc rupes, hinc undae claustra premebant.</l>
               <l n="45">at tur<add>m</add>a umbroso seruabat uertice montis</l>
               <l n="46">hostilem ingressum, refugos habitura sub ictu:</l>
               <l n="47">haud secus ac uitreas sollers piscator ad undas,</l>
               <l n="48">ore leuem patulo texens de uimine nassam,</l>
               <l n="49">cautius interiora ligat mediamque per aluum</l>
               <l n="50">sensim fastigans compressa cacumina nectit</l>
               <l n="51">ac fraude artati remeare foraminis arcet</l>
               <l n="52">introitu facilem quem traxit ab aequore piscem.</l>
               <pb/>
               <l n="53">Ocius interea propelli signa iubebat</l>
               <l n="54">excussus consul fatorum turbine mentem,</l>
               <l n="55">donec flammiferum tollentes aequore currum</l>
               <l n="56">solis equi sparsere diem. iamque orbe renato</l>
               <l n="57">diluerat nebulas Titan, sensimque fluebat</l>
               <l n="58">caligo in terras nitido resoluta sereno.</l>
               <l n="59">tunc ales, priscum populis de more Latinis</l>
               <l n="60">auspicium cum bella parant mentesque deorum</l>
               <l n="61">explorant super euentu, ceu praescia luctus</l>
               <l n="62">damnauit uesci planctuque alimenta refugit.</l>
               <l n="63">nec rauco taurus cessauit flebile ad aras</l>
               <l n="64">immugire sono pressamque ad colla bipennem</l>
               <l n="65">incerta ceruice ferens altaria liquit.</l>
               <l n="66">signa etiam effusa certant dum uellere mole,</l>
               <l n="67">taeter humo lacera nitentum erupit in ora</l>
               <l n="68">exultans cruor, et caedis documenta futurae</l>
               <l n="69">ipsa parens miseris gremio dedit atra cruento.</l>
               <l n="70">ac super haec diuum genitor terrasque fretumque</l>
               <l n="71">concutiens tonitru Cyclopum rapta caminis</l>
               <l n="72">fulmina Tyrrhenas Trasimenni torsit in undas,</l>
               <l n="73">ictusque aetheria per stagna patentia flamma</l>
               <l n="74">fumauit lacus atque arserunt fluctibus ignes.</l>
               <l n="75">heu uani monitus frustraque morantia Parcas</l>
               <l n="76">prodigia! heu fatis superi certare minores!</l>
               <l n="77">atque hic, egregius linguae nomenque superbum,</l>
               <l n="78">Coruinus, Phoebea sedet cui casside fulua</l>
               <l n="79">ostentans ales proauitae insignia pugnae,</l>
               <l n="80">plenus et ipse deum, et socium terrente pauore</l>
               <l n="81">immiscet precibus monita atque his uocibus infit:</l>
               <l n="82">‘Iliacas per te flammas Tarpeiaque saxa,</l>
               <l n="83">per patrios, consul, muros suspensaque nostrae</l>
               <l n="84">euentu pugnae natorum pignora, cedas</l>
               <l n="85">oramus superis tempusque ad proelia dextrum</l>
               <l n="86">opperiare. dabunt idem camposque diemque</l>
               <l n="87">pugnandi: tantum ne dedignare secundos</l>
               <l n="88">expectare deos. cum fulserit hora, cruentam</l>
               <l n="89">quae stragem Libyae portet, tum signa sequentur</l>
               <l n="90">nulla uulsa manu, uescique interritus ales</l>
               <l n="91">gaudebit, nullosque uomet pia terra cruores.</l>
               <l n="92">an te praestantem belli fugit, improba quantum</l>
               <l n="93">hoc possit Fortuna loco? sedet obuius hostis</l>
               <l n="94">aduersa fronte, at circa nemorosa minantur</l>
               <l n="95">insidias iuga, nec laeua stagnantibus undis</l>
               <l n="96">effugium patet, et tenui stant tramite fauces.</l>
               <l n="97">si certare dolis et bellum ducere cordi est,</l>
               <l n="98">interea rapidis aderit Seruilius armis,</l>
               <l n="99">cui par imperium et uires legionibus aequae.</l>
               <l n="100">bellandum est astu. leuior laus in duce dextrae.’ </l>
               <l n="101">Talia Coruinus, primoresque addere passim</l>
               <l n="102">orantum uerba, et diuisus quisque timori<add>s</add>
               </l>
               <l n="103">nunc superos, ne Flamin<add>i</add>o, nunc deinde precari</l>
               <l n="104">Flaminium, ne caelicolis contendere perstet.</l>
               <l n="105">acrius hoc accensa ducis surrexerat ira,</l>
               <l n="106">auditoque furens socias non defore uires</l>
               <l n="107">
                  <q>Sicine nos</q> inquit ‘Boiorum in bella ruentis</l>
               <l n="108">spectastis, cum tanta lues uulgusque tremendum</l>
               <l n="109">ingrueret, rupesque iterum Tarpeia paueret?</l>
               <l n="110">quas ego tunc animas dextra, quae corpora fudi,</l>
               <l n="111">irata tellure sata et uix uulnere uitam</l>
               <l n="112">reddentis uno! iacuere ingentia membra</l>
               <l n="113">per campos magnisque premunt nunc ossibus arua.</l>
               <l n="114">scilicet has sera ad laudes Seruilius arma</l>
               <l n="115">adiungat, nisi diuiso uicisse triumpho</l>
               <l n="116">ut nequeam et decoris contentus parte quiescam?</l>
               <l n="117">quippe monent superi. similes ne fingite uobis,</l>
               <l n="118">classica qui tremitis, diuos. sat magnus in hostem</l>
               <l n="119">augur adest ensis, pulchrumque et milite dignum</l>
               <pb/>
               <l n="120">auspicium Latio quod in armis dextera praestat.</l>
               <l n="121">an, Coruine, sedet, clausum se consul inerti</l>
               <l n="122">ut teneat uallo, Poenus nunc occupet altos</l>
               <l n="123">Arreti muros, Corythi nunc diruat arcem,</l>
               <l n="124">hinc Clusina petat, postremo ad moenia Romae</l>
               <l n="125">inlaesus contendat iter? deforme sub armis</l>
               <l n="126">uana superstitio est: dea sola in pectore Virtus</l>
               <l n="127">bellantum uiget. umbrarum me noctibus atris</l>
               <l n="128">agmina circumstant, Trebiae qui gurgite quique</l>
               <l n="129">Eridani uoluuntur aquis, inhumata iuuentus.’ </l>
               <l n="130">Nec mora. iam medio coetu signisque sub ipsis</l>
               <l n="131">postrema aptabat nulli exorabilis arma.</l>
               <l n="132">aere atque aequorei tergo flauente iuuenci</l>
               <l n="133">cassis erat munita uiro, cui uertice surgens</l>
               <l n="134">triplex crista iubas effundit crine Suebo:</l>
               <l n="135">Scylla super fracti contorquens pondera remi</l>
               <l n="136">instabat saeuosque canum pandebat hiatus,</l>
               <l n="137">nobile Gargeni spolium, quod rege superbus</l>
               <l n="138">Boiorum caeso capiti inlacerabile uictor</l>
               <l n="139">aptarat pugnasque decus portabat in omnis.</l>
               <l n="140">loricam induitur: tortos huic nexilis hamos</l>
               <l n="141">ferro squama rudi permixtoque asperat auro.</l>
               <l n="142">tum clipeum capit, aspersum quem caedibus olim</l>
               <l n="143">Celticus ornarat cruor, umentique sub antro</l>
               <l n="144">ceu fetum lupa permulcens puerilia membra</l>
               <l n="145">ingentem Assaraci caelo nutribat alumnum.</l>
               <l n="146">hinc ensem lateri dextraeque accommodat hastam.</l>
               <l n="147">stat sonipes uexatque ferox umentia frena,</l>
               <l n="148">Caucas<add>e</add>am instratus uirgato corpore tigrim.</l>
               <l n="149">inde exceptus equo, qua dant angusta uiarum,</l>
               <l n="150">nunc hos, nunc illos adit atque hortatibus implet:</l>
               <l n="151">‘Vestrum opus est uestrumque decus suffixa per urbem</l>
               <l n="152">Poeni ferre ducis spectanda parentibus ora.</l>
               <l n="153">unum hoc pro cunctis sat erit caput. aspera quisque</l>
               <l n="154">hortamenta sibi referat: ‘Meus, heu! meus atris</l>
               <l n="155">Ticini frater ripis iacet,’ ‘At meus alta</l>
               <l n="156">metitur stagna Eridani sine funere natus.’</l>
               <l n="157">haec sibi quisque; sed, est uestrum cui nulla doloris</l>
               <l n="158">priuati rabies, is uero ingentia sumat</l>
               <l n="159">e medio, fodiant quae magnas pectus in iras,</l>
               <l n="160">perfractas Alpes passamque infanda Saguntum,</l>
               <l n="161">quosque nefas uetiti transcendere nomen Hiberi,</l>
               <l n="162">tangere iam Thybrim. nam dum nos augur et extis</l>
               <l n="163">quaesitae fibrae uanusque moratur haruspex,</l>
               <l n="164">solum iam superest Tarpeio imponere castra.’ </l>
               <l n="165">Turbidus haec, uisoque artis in milibus atras</l>
               <l n="166">bellatore iubas aptante ‘Est, Orfite, munus,</l>
               <l n="167">est’ ait ‘hoc certare tuum, quis opima uolenti</l>
               <l n="168">dona Ioui portet feretro suspensa cruento.</l>
               <l n="169">nam cur haec alia pariatur gloria dextra?’</l>
               <l n="170">hinc praeuectus equo, postquam inter proelia notam</l>
               <l n="171">accepit uocem, <q>Procul hinc te Martius,</q> inquit</l>
               <l n="172">‘Murrane, ostendit clamor, uideoque furentem</l>
               <l n="173">iam Tyria te caede. uenit laus quanta! sed, oro,</l>
               <l n="174">haec angusta loci ferro patefacta relaxa.’</l>
               <l n="175">tum Soracte satum, praestantem corpore et armis,</l>
               <l n="176">Aequanum noscens, patrio cui ritus in aruo,</l>
               <l n="177">cum pius Arcitenens accensis gaudet aceruis,</l>
               <l n="178">exta ter innocuos laetum portare per ignes,</l>
               <l n="179">‘Sic in Apollinea semper uestigia pruna</l>
               <l n="180">inuiolata teras uictorque uaporis ad aras</l>
               <l n="181">dona serenato referas sollemnia Phoebo:</l>
               <l n="182">concipe’ ait ‘dignum factis, Aequane, furorem</l>
               <l n="183">uulneribusque tuis. socio te caedis et irae</l>
               <l n="184">non ego Marmaridum mediam penetrare phalangem</l>
               <l n="185">Cinyphiaeque globos dubitarim inrumpere turmae.’</l>
               <pb/>
               <l n="186">Nec iam ultra monitus et uerba morantia Martem</l>
               <l n="187">ferre ualet: longo Aeneadis quod flebitur aeuo</l>
               <l n="188">increpuere simul feralia classica signum,</l>
               <l n="189">ac tuba terrificis fregit stridoribus auras.</l>
               <l n="190">heu dolor, heu lacrimae nec post tot saecula serae!</l>
               <l n="191">horresco ut pendente malo, ceu ductor ad arma</l>
               <l n="192">exciret Tyrius. latebrosis collibus Astur</l>
               <l n="193">et Libys et torta Baliaris saeuus habena</l>
               <l n="194">erumpunt multusque Maces Garamasque Nomasque,</l>
               <l n="195">tum, quo non alius uenalem in proelia dextram</l>
               <l n="196">ocior attulerit conductaque bella probarit,</l>
               <l n="197">Cantaber et galeae contempto tegmine Vasco.</l>
               <l n="198">hinc pariter rupes, lacus hinc, hinc arma simulque</l>
               <l n="199">consona uox urget, signum clamore uicissim</l>
               <l n="200">per collis Tyria circumfundente corona. </l>
               <l n="201">Auertere dei uultus fatoque dederunt</l>
               <l n="202">maiori non sponte locum; stupet ipse tyranni</l>
               <l n="203">fortunam Libyci Mauors, disiectaque crinem</l>
               <l n="204">inlacrimat Venus, et Delum peruectus Apollo</l>
               <l n="205">tristem maerenti solatur pectine luctum.</l>
               <l n="206">sola Apennini residens in uertice diras</l>
               <l n="207">expectat caedes immiti pectore Iuno. </l>
               <l n="208">Primae Picentum, rupto ceu turbine fusa</l>
               <l n="209">agmina et Hannibalem ruere ut uidere, cohortes</l>
               <l n="210">inuadunt ultro et poenas pro morte futura,</l>
               <l n="211">turbato uictore, petunt accensa iuuentus,</l>
               <l n="212">et uelut erepto metuendi libera caelo</l>
               <l n="213">manibus ipsa suis praesumpta piacula mittit.</l>
               <l n="214">funditur unanimo nisu et concordibus ausis</l>
               <l n="215">pilorum in Poenos nimbus, fixosque repulsi</l>
               <l n="216">summittunt clipeos curuato pondere teli.</l>
               <l n="217">acrius hoc rursum Libys (et praesentia saeui</l>
               <l n="218">extimulat ducis) hortantes se quisque uicissim</l>
               <l n="219">incumbunt pressoque impellunt pectore pectus. </l>
               <l n="220">Ipsa, facem quatiens ac flauam sanguine multo</l>
               <l n="221">sparsa comam, medias acies Bellona pererrat.</l>
               <l n="222">stridit Tartareae nigro sub pectore diuae</l>
               <l n="223">letiferum murmur, feralique horrida cantu</l>
               <l n="224">bucina lymphatas agit in certamina mentes.</l>
               <l n="225">his iras aduersa fouent crudusque ruente</l>
               <l n="226">fortuna stimulus spem proiecisse salutis:</l>
               <l n="227">hos dexter deus et laeto Victoria uultu</l>
               <l n="228">adridens acuit, Martisque fauore fruuntur. </l>
               <l n="229">Abreptus pulchro caedum Lateranus amore</l>
               <l n="230">dum sequitur dextram, in medios penetrauerat hostis.</l>
               <l n="231">quem postquam florens aequali Lentulus aeuo</l>
               <l n="232">conspexit nimium pugnae nimiumque cruoris</l>
               <l n="233">infestas inter non aequo Marte cateruas</l>
               <l n="234">fata inritantem, nisu se concitat acri</l>
               <l n="235">immitemque Bagam, qui iam uicina ferebat</l>
               <l n="236">uulnera pugnantis tergo, uelocior hasta</l>
               <l n="237">occupat et socium duris se casibus addit.</l>
               <l n="238">tunc alacres arma adglomerant geminaque corusci</l>
               <l n="239">fronte micant: paribus fulgent capita ardua cristis.</l>
               <l n="240">actus in aduersos casu (namque obuia ferre</l>
               <l n="241">arma quis auderet, nisi quem deus ima colentum</l>
               <l n="242">damnasset Stygiae nocti?) praefracta gerebat</l>
               <l n="243">Syrticus excelso decurrens robora monte</l>
               <l n="244">et quatiens acer nodosi pondera rami</l>
               <l n="245">flagrabat geminae nequiquam caedis amore:</l>
               <l n="246">‘Non hic Aegates infidaque litora nautis,</l>
               <l n="247">o iuuenes, motumque nouis sine Marte procellis</l>
               <l n="248">fortunam bello pelagus dabit. aequoris olim</l>
               <pb/>
               <l n="249">uictores, media sit qualis, discite, terra</l>
               <l n="250">bellator Libys, et meliori cedite regnis.’</l>
               <l n="251">ac simul infesto Lateranum pondere truncae</l>
               <l n="252">arboris urgebat iungens conuicia pugnae.</l>
               <l n="253">Lentulus huic frendens ira: ‘Trasimennus in altos</l>
               <l n="254">ascendet citius collis, quam sanguine roret</l>
               <l n="255">iste pio ramus,’ subsidensque ilia nisu</l>
               <l n="256">conantis suspensa fodit. tum feruidus atro</l>
               <l n="257">pulmone exundat per hiantia uiscera sanguis. </l>
               <l n="258">Nec minus accensis in mutua funera dextris</l>
               <l n="259">parte alia campi saeuit furor. altus Iertes</l>
               <l n="260">obtruncat Nerium. Rullo ditissimus arui</l>
               <l n="261">occumbis, generose Volunx, nec clausa repostis</l>
               <l n="262">pondera thesauris patrio nec regia quondam</l>
               <l n="263">praefulgens ebore et possessa mapalia soli</l>
               <l n="264">profuerunt. quid rapta iuuant, quid gentibus auri</l>
               <l n="265">numquam extincta sitis? modo quem Fortuna fouendo</l>
               <l n="266">congestis opibus donisque refersit opimis,</l>
               <l n="267">nudum Tartarea portabit nauita cumba. </l>
               <l n="268">Iuxta bellator iuuenilibus Appius ausis</l>
               <l n="269">pandebat campum caede atque, ubi plurima uirtus</l>
               <l n="270">nullique aspirare uigor, decus inde petebat.</l>
               <l n="271">obuius huic Atlans, Atlans a litore Hibero,</l>
               <l n="272">nequiquam extremae longinquus cultor harenae,</l>
               <l n="273">impetit os hasta, leuiterque e corpore summo</l>
               <l n="274">degustat cuspis generosum extrema cruorem.</l>
               <l n="275">intonuere minae, uiolentaque lumina flammis</l>
               <l n="276">exarsere nouis. furit et diffulminat omnem</l>
               <l n="277">obstantum turbam; at clausum sub casside uulnus</l>
               <l n="278">Martia commendat mananti sanguine membra.</l>
               <l n="279">tum uero aspiceres pauitantem et condere semet</l>
               <l n="280">nitentem sociis iuuenem, ceu tigride cerua</l>
               <l n="281">Hyrcana cum pressa tremit, uel territa pennas</l>
               <l n="282">colligit accipitrem cernens in nube columba,</l>
               <l n="283">aut dumis subit, albenti si sensit in aethra</l>
               <l n="284">librantem nisus aquilam, lepus. ora citato</l>
               <l n="285">ense ferit, tum colla uiri dextramque micantem</l>
               <l n="286">demetit ac mutat successu saeuior hostem. </l>
               <l n="287">Stabat fulgentem portans in bella bipennem</l>
               <l n="288">Cinyphius socerique miser Magonis inire</l>
               <l n="289">optabat pugnam ante oculos spe laudis Isalcas,</l>
               <l n="290">Sidonia tumidus sponsa uanoque superbus</l>
               <l n="291">foedere promissae post Dardana proelia taedae.</l>
               <l n="292">huic immittit atrox uiolentas Appius iras</l>
               <l n="293">conantique grauem fronti librare securim</l>
               <l n="294">altior insurgens galeam super exigit ictum.</l>
               <l n="295">at fragilis ualido conamine soluitur ensis</l>
               <l n="296">aere in Cinyphio, nec dispar sortis Isalcas</l>
               <l n="297">umbonem incerto detersit futtilis ictu.</l>
               <l n="298">tum quod humo haud umquam ualuisset uellere saxum,</l>
               <l n="299">ni uires trux ira daret, contorquet anhelans</l>
               <l n="300">Appius et lapsu resupino in terga cadentem</l>
               <l n="301">mole premit scopuli perfractisque ossibus urget.</l>
               <l n="302">uidit coniuncto miscens certamina campo</l>
               <l n="303">labentem socer, et lacrimae sub casside fusae</l>
               <l n="304">cum gemitu, rapidusque ruit: data foedera nuper</l>
               <l n="305">accendunt animos expectatique nepotes.</l>
               <l n="306">iamque aderat clipeumque uiri atque immania membra</l>
               <l n="307">lustrabat uisu, propiorque a fronte coruscae</l>
               <l n="308">lux galeae saeuas paulum tardauerat iras.</l>
               <l n="309">haud secus, e specula praeceps delatus opaca,</l>
               <pb/>
               <l n="310">subsidens campo summissos contrahit artus,</l>
               <l n="311">cum uicina trucis conspexit cornua tauri,</l>
               <l n="312">quamuis longa fames stimulet, leo: nunc ferus alta</l>
               <l n="313">surgentis ceruice toros, nunc torua sub hirta</l>
               <l n="314">lumina miratur fronte ac iam signa mouentem</l>
               <l n="315">et sparsa pugnas meditantem spectat harena.</l>
               <l n="316">hic prior intorquens telum sic Appius infit:</l>
               <l n="317">‘Si qua tibi pietas, ictum ne desere foedus</l>
               <l n="318">et generum comitare socer.’ per tegmina uelox</l>
               <l n="319">tunc aerisque moras laeuo stetit hasta lacerto.</l>
               <l n="320">at contra non dicta Libys, sed feruidus hastam</l>
               <l n="321">perlibrat, magni donum memorabile fratris,</l>
               <l n="322">caeso quam uictor sub moenibus ille Sagunti</l>
               <l n="323">abstulerat Durio ac spectatae nobile pugnae</l>
               <l n="324">germano dederat portare in proelia pignus.</l>
               <l n="325">telum ingens perque arma uiri perque ora, doloris</l>
               <l n="326">adiutum nisu, letalem pertulit ictum,</l>
               <l n="327">exanguesque uiri conantis uellere ferrum</l>
               <l n="328">in uulnus cecidere manus. iacet aequore nomen</l>
               <l n="329">clarum Maeonio atque Italae pars magna ruinae</l>
               <l n="330">Appius. intremuere lacus, corpusque refugit</l>
               <l n="331">contractis Trasimennus aquis: telum ore cruento</l>
               <l n="332">expirans premit atque admorsae immurmurat hastae. </l>
               <l n="333">Nec fati melior Mamercus corpore toto</l>
               <l n="334">exsoluit poenas nulli non saucius hosti.</l>
               <l n="335">namque per aduersos, qua Lusitana ciebat</l>
               <l n="336">pugnas dira manus, raptum cum sanguine caesi</l>
               <l n="337">signiferi magna uexillum mole ferebat</l>
               <l n="338">et trepida infelix reuocabat signa suorum.</l>
               <l n="339">sed furiata cohors ausisque accensa superbis</l>
               <l n="340">quodcumque ipsa manu gestabat missile, quicquid</l>
               <l n="341">praebebat tellus sparsis uix peruia telis</l>
               <l n="342">iniecit pariter, pluresque in corpore nullum</l>
               <l n="343">inuenere locum perfossis ossibus hastae. </l>
               <l n="344">Aduolat interea fraterni uulneris ira</l>
               <l n="345">turbatus Libyae ductor, uisoque cruore,</l>
               <l n="346">num lateri cuspis, num toto pondere telum</l>
               <l n="347">sedisset, fratremque amens sociosque rogabat.</l>
               <l n="348">utque metum leti procul et leuiora pauore</l>
               <l n="349">cognouit, proprio tectum gestamine praeceps</l>
               <l n="350">ex acie rapit et tutis a turbine pugnae</l>
               <l n="351">constituit castris. medicas hinc ocius artes</l>
               <l n="352">et senioris opem Synhali uocat. unguere uulnus</l>
               <l n="353">herbarum hic sucis ferrumque e corpore cantu</l>
               <l n="354">exigere et somnum tacto misisse chelydro</l>
               <l n="355">anteibat cunctos, nomenque erat inde per urbes</l>
               <l n="356">perque Paraetoniae celebratum litora Syrtis.</l>
               <l n="357">ipse olim antiquo primum Garamanticus Hammon</l>
               <l n="358">scire pater dederat Synhalo morsusque ferarum</l>
               <l n="359">telorumque grauis ictus sedare medendo.</l>
               <l n="360">atque is deinde suo moriens caelestia dona</l>
               <l n="361">monstrauit nato, natusque heredis honori</l>
               <l n="362">tramisit patrias artis. quem deinde secutus</l>
               <l n="363">haud leuior fama Synhalus Garamantica sollers</l>
               <l n="364">monstrata augebat studio multaque uetustum</l>
               <l n="365">Hammonis comitem numerabat imagine patrem.</l>
               <l n="366">tum proauita ferens leni medicamina dextra</l>
               <l n="367">ocius, intortos de more astrictus amictus,</l>
               <l n="368">mulcebat lympha purgatum sanguine uulnus.</l>
               <l n="369">at Mago, exuuias secum caesique uolutans</l>
               <l n="370">hostis mente necem, fraternas pectore curas</l>
               <l n="371">pellebat dictis et casum laude leuabat:</l>
               <l n="372">‘Parce metu, germane. meis medicamina nulla</l>
               <l n="373">aduersis maiora feres: iacet Appius hasta</l>
               <l n="374">ad manis pulsus nostra. si uita relinquat,</l>
               <pb/>
               <l n="375">sat nobis actum est: sequar hostem laetus ad umbras.’ </l>
               <l n="376">Quae dum turbatos auertunt aequore campi</l>
               <l n="377">ductores ualloque tenent, ex agmine Poenum</l>
               <l n="378">cedentem consul tumulo speculatus ab alto</l>
               <l n="379">atque atram belli castris se condere nubem,</l>
               <l n="380">turbidus extemplo trepidantis milite maesto</l>
               <l n="381">inuadit cuneos subitoque pauore relaxat</l>
               <l n="382">iam rarescentis acies. tum uoce feroci</l>
               <l n="383">poscit ecum ac mediae ruit in certamina uallis.</l>
               <l n="384">sic ubi torrentem crepitanti grandine nimbum</l>
               <l n="385">inlidit terris molitus Iuppiter altas</l>
               <l n="386">fulmine nunc Alpes, nunc mixta Ceraunia caelo,</l>
               <l n="387">intremuere simul tellus et pontus et aether,</l>
               <l n="388">ipsaque commoto quatiuntur Tartara mundo.</l>
               <l n="389">incidit attonitis inopino turbine Poenis</l>
               <l n="390">haud secus improuisa lues, gelidusque sub ossa</l>
               <l n="391">peruasit miseris conspecti consulis horror.</l>
               <l n="392">it medius ferroque ruens densissima latum</l>
               <l n="393">pandit iter. clamor uario discrimine uocum</l>
               <l n="394">fert belli rabiem ad superos et sidera pulsat,</l>
               <l n="395">ceu pater Oceanus cum saeua Tethye Calpen</l>
               <l n="396">Herculeam ferit atque exesa in uiscera montis</l>
               <l n="397">contortum pelagus latrantibus ingerit undis:</l>
               <l n="398">dant gemitum scopuli, fractasque in rupibus undas</l>
               <l n="399">audit Tartessos latis distermina terris,</l>
               <l n="400">audit non paruo diuisus gurgite Lixus. </l>
               <l n="401">Ante omnis iaculo tacitas fallente per auras</l>
               <l n="402">occumbit Bogus, infaustum qui primus ad amnem</l>
               <l n="403">Ticini rapidam in Rutulos contorserat hastam.</l>
               <l n="404">ille sibi longam Clotho turbamque nepotum</l>
               <l n="405">crediderat uanis deceptus in alite signis.</l>
               <l n="406">sed non augurio Parcarum impellere metas</l>
               <l n="407">concessum cuiquam: ruit inter tela cruentis</l>
               <l n="408">suspiciens oculis caelum superosque reposcit</l>
               <l n="409">tempora promissae media iam morte senectae.</l>
               <l n="410">nec Bagaso exultare datum <add>a</add>ut impune relictum</l>
               <l n="411">consulis ante oculos uita spoliasse Libonem.</l>
               <l n="412">laurigeris decus illud auis nauaque iuuenta</l>
               <l n="413">florebat, sed Massylus succiderat ensis</l>
               <l n="414">pubescente caput mala, properoque uirentis</l>
               <l n="415">delerat leto bellator barbarus annos.</l>
               <l n="416">Flaminium implorasse tamen iam morte suprema</l>
               <l n="417">haud frustra fuit. auulsa est nam protinus hosti</l>
               <l n="418">ore simul ceruix: iuuit punire feroci</l>
               <l n="419">uictorem exemplo <add>et</add> monstratum reddere letum. </l>
               <l n="420">Quis deus, o Musae, paribus tot funera uerbis</l>
               <l n="421">euoluat, tantisque umbris in carmine digna</l>
               <l n="422">quis lamenta ferat? certantis laude cadendi</l>
               <l n="423">primaeuos iuuenes mortisque in limine cruda</l>
               <l n="424">facta uirum et fixis rabiem sub pectore telis?</l>
               <l n="425">sternitur alternus uastis concursibus hostis,</l>
               <l n="426">nec spoliare uacat praedaeque aduertere mentem.</l>
               <l n="427">urget amor caedum, clausis dum detinet hostem</l>
               <l n="428">fraternum castris uulnus, funditque ruitque</l>
               <l n="429">nunc iaculis, nunc ense, modo inter milia consul</l>
               <l n="430">bellantum conspectus equo, modo Marte feroci</l>
               <l n="431">ante aquilas et signa pedes. fluit impia riuis</l>
               <l n="432">saguineis uallis, tumulique et concaua saxa</l>
               <l n="433">armorum sonitus flatusque imitantur equorum. </l>
               <l n="434">Miscebat campum, membrorum in proelia portans</l>
               <l n="435">celsius humano robur, uisaque pauentis</l>
               <l n="436">mole gigantei uertebat corporis alas</l>
               <l n="437">Othrys Marmarides: lati super agmen utrumque</l>
               <l n="438">ingens tollebant umeri caput, hirtaque toruae</l>
               <pb/>
               <l n="439">frontis caesaries et crinibus aemula barba</l>
               <l n="440">umbrabat rictus; squalore hinc hispida diro</l>
               <l n="441">et uillosa feris horrebant pectora saetis.</l>
               <l n="442">aspirare uiro propioremque addere Martem</l>
               <l n="443">haud ausum cuiquam. laxo ceu belua campo</l>
               <l n="444">incessebatur tutis ex agmine telis.</l>
               <l n="445">tandem uesanos palantum in terga ferenti</l>
               <l n="446">cum fremitu uultus tacita per nubila penna</l>
               <l n="447">intrauit toruum Gortynia lumen harundo</l>
               <l n="448">auertitque uirum. fugientis ad agmina consul</l>
               <l n="449">intorquet tergo iaculum, quod tegmine nudas</l>
               <l n="450">inrupit costas hirtoque a pectore primum</l>
               <l n="451">mucronem ostendit. rapidus conuellere temptat</l>
               <l n="452">qua nasci ferrum fulgenti cuspide cernit,</l>
               <l n="453">donec abundanter defuso sanguine late</l>
               <l n="454">procubuit moriens et telum uulnere pressit.</l>
               <l n="455">spiritus exundans uicinum puluere moto</l>
               <l n="456">perflauit campum et nubem dispersit in auras. </l>
               <l n="457">Nec minor interea tumulis siluisque fremebat</l>
               <l n="458">diuersis Mauors, uariaque per ardua pugna</l>
               <l n="459">et saxa et dumi rorantes caede nitebant.</l>
               <l n="460">exitium trepidis letique et stragis acerbae</l>
               <l n="461">causa Sychaeus erat. Murranum ille eminus hasta</l>
               <l n="462">perculerat, quo non alius, cum bella silerent,</l>
               <l n="463">dulcius Oeagrios pulsabat pectine neruos.</l>
               <l n="464">occubuit silua in magna patriosque sub ipso</l>
               <l n="465">quaesiuit montis leto ac felicia Baccho</l>
               <l n="466">Aequana et Zephyro Surrentum molle salubri.</l>
               <l n="467">addiderat misero comitem pugnaeque ferocis</l>
               <l n="468">gaudebat tristi uictor nouitate Sychaeus.</l>
               <l n="469">palantis nam dum sequitur, peruaserat altam</l>
               <l n="470">in siluam et priscae reclinis ab ictibus ulmi</l>
               <l n="471">terga tuebatur trunco frustraque relictos</l>
               <l n="472">Tauranus comites suprema uoce ciebat.</l>
               <l n="473">transegit iuuenem ac perfossis incita membris</l>
               <l n="474">haesit in opposito cuspis Sidonia ligno. </l>
               <l n="475">Quid uobis, quaenam ira deum, uel mente sinistra</l>
               <l n="476">quae sedit formido, uiri? qui Marte relicto</l>
               <l n="477">ramorum quaesistis opem. non aequus in artis</l>
               <l n="478">nimirum rebus suasor metus. arguit asper</l>
               <l n="479">exitus euentu praui consulta timoris.</l>
               <l n="480">annosa excelsos tendebat in aethera ramos</l>
               <l n="481">aesculus, umbrosum magnas super ardua siluas</l>
               <l n="482">nubibus insertans altis caput, instar (aperto</l>
               <l n="483">si staret campo) nemoris, lateque tenebat</l>
               <l n="484">frondosi nigra tellurem roboris umbra.</l>
               <l n="485">par iuxta quercus longum molita per aeuum</l>
               <l n="486">uertice canenti proferre sub astra cacumen</l>
               <l n="487">diffusas patulo laxabat stipite frondes</l>
               <l n="488">umbrabatque coma summi fastigia montis.</l>
               <l n="489">huc Hennaea cohors, Triquetris quam miserat oris</l>
               <l n="490">rex, Arethusa, tuus, defendere nescia morti</l>
               <l n="491">dedecus et mentem nimio mutata pauore</l>
               <l n="492">certatim sese tulit ascendensque uicissim</l>
               <l n="493">pressit nutantis incerto pondere ramos.</l>
               <l n="494">mox alius super atque alius consistere tuto</l>
               <l n="495">dum certant, pars excussi (nam fragmine putri</l>
               <l n="496">ramorum et senio male fida fefellerat arbor),</l>
               <l n="497">pars trepidi celso inter tela cacumine pendent.</l>
               <l n="498">turbatos una properans consumere peste</l>
               <l n="499">corripit aeratam iam dudum in bella bipennem,</l>
               <l n="500">deposito clipeo mutatus tela, Sychaeus.</l>
               <l n="501">incumbunt sociae dextrae, magnoque fragore</l>
               <l n="502">pulsa gemit crebris succumbens ictibus arbos.</l>
               <l n="503">fluctuat infelix concusso stipite turba,</l>
               <l n="504">ceu, Zephyrus quatit antiquos ubi flamine lucos,</l>
               <pb/>
               <l n="505">fronde super tremuli uix tota cacuminis haerens</l>
               <l n="506">iactatur nido pariter nutante uolucris.</l>
               <l n="507">procubuit tandem multa deuicta securi</l>
               <l n="508">suffugium infelix miseris et inhospita quercus</l>
               <l n="509">elisitque uirum spatiosa membra ruina. </l>
               <l n="510">Inde aliae cladum facies. contermina taedis</l>
               <l n="511">conlucet rapidoque inuoluitur aesculus igni.</l>
               <l n="512">iamque inter frondes arenti robore gliscens</l>
               <l n="513">uerticibus saeuis torquet Vulcanus anhelos</l>
               <l n="514">cum feruore globos flammarum et <add>c</add>ulmina torret.</l>
               <l n="515">nec tela interea cessant. semusta gementum</l>
               <l n="516">atque amplexa cadunt ardentis corpora ramos. </l>
               <l n="517">Haec inter miseranda uirum certamina consul</l>
               <l n="518">ecce aderat uoluens iram exitiumque Sychaeo.</l>
               <l n="519">at iuuenis dubio tantae discrimine pugnae</l>
               <l n="520">occupat euentum telo temptare priorem.</l>
               <l n="521">cui medio leuiter clipeo stetit aeris in ora</l>
               <l n="522">cuspis et oppositas uetita est tramittere crates.</l>
               <l n="523">sed non et consul misso concredere telo</l>
               <l n="524">fortunam optatae caedis parat, at latus ense</l>
               <l n="525">haurit: nec crudae tardarunt tegmina parmae.</l>
               <l n="526">labitur infelix atque adpetit ore cruento</l>
               <l n="527">tellurem expirans. tum diffundente per artus</l>
               <l n="528">frigore se Stygio manantem in uiscera mortem</l>
               <l n="529">accipit et longo componit lumina somno. </l>
               <l n="530">Atque ea dum uariis permixtus tristia Mauors</l>
               <l n="531">casibus alternat, iam castris Mago relictis,</l>
               <l n="532">iam Libyae ductor properantia signa citato</l>
               <l n="533">raptabant cursu et cessata reponere hauebant</l>
               <l n="534">tempora caede uirum ac multo pensare cruore.</l>
               <l n="535">it globus intorquens nigranti turbine nubem</l>
               <l n="536">pulueris, et surgit sublatis campus harenis,</l>
               <l n="537">quaque ferens gressum flectit uestigia ductor,</l>
               <l n="538">undanti circum tempestas acta procella</l>
               <l n="539">uoluitur atque altos operit caligine montis.</l>
               <l n="540">occubuere femur Fontanus, Buta canorum</l>
               <l n="541">transfixi guttur, pressoque e uulnere cuspis</l>
               <l n="542">prospexit terga. hunc tristes luxere Fregellae</l>
               <l n="543">multiplicem proauis, hunc mater Anagnia fleuit.</l>
               <l n="544">haud dispar fortuna tibi, Laeuine, sed auso</l>
               <l n="545">non eadem. neque enim Tyrio concurrere regi</l>
               <l n="546">temptas, sed lectus par ad certamen Ithemon</l>
               <l n="547">Autololum moderator erat; quem poplite caeso</l>
               <l n="548">dum spoliat, grauis immiti cum turbine costas</l>
               <l n="549">fraxinus inrupit, conlapsaque membra sub ictu</l>
               <l n="550">hoste super fuso subita cecidere ruina. </l>
               <l n="551">
                  <del>Nec Sidicina cohors defit. Viriasius armat</del>
               </l>
               <l n="552">
                  <del>mille uiros, nulli uictus uel ponere castra</del>
               </l>
               <l n="553">
                  <del>uel iunxisse ratem duroque resoluere muros</del>
               </l>
               <l n="554">
                  <del>ariete et in turrim subitos immittere pontis.</del>
               </l>
               <l n="554a">
                  <gap reason="omitted"/>
               </l>
               <l n="555">Quem postquam Libyae ductor uirtute feroci</l>
               <l n="556">exultare uidet (namque illi uulnere praeceps</l>
               <l n="557">terga dabat leuibus diffisus Arauricus armis),</l>
               <l n="558">acrius hoc, pulchro Mauorte accensus in iram</l>
               <l n="559">et dignum sese ratus in certamina saeuo</l>
               <l n="560">comminus ire uiro, referenti e corpore telum</l>
               <l n="561">aduolat et fodiens pectus: ‘Laudande laborum,</l>
               <l n="562">quisquis es, haud alia decuit te occumbere dextra.</l>
               <l n="563">ad manis leti perfer decus. Itala gentis</l>
               <l n="564">ni tibi origo foret, uita donatus abires.’</l>
               <l n="565">hinc Fadum petit et ueterem bellare Labicum,</l>
               <l n="566">cui Siculis quondam terris congressus Hamilcar</l>
               <l n="567">clarum spectato dederat certamine nomen.</l>
               <l n="568">immemor annorum seniumque oblitus in arma</l>
               <l n="569">ille quidem cruda mente et uiridissimus irae</l>
               <pb/>
               <l n="570">ibat, sed uani frigentem in Marte senectam</l>
               <l n="571">prodebant ictus: stipula crepitabat inani</l>
               <l n="572">ignis iners cassamque dabat sine robore flammam.</l>
               <l n="573">quem postquam accepit patrio monstrante superbum</l>
               <l n="574">armigero Poenum ductor, ‘Certamina primae</l>
               <l n="575">hic lue nunc’ inquit ‘pugnae: te notus Hamilcar</l>
               <l n="576">hac trahit ad manis dextra.’ tum librat ab aure</l>
               <l n="577">intorquens iaculum et uersantem in uulnere sese</l>
               <l n="578">transigit. extracta foedauit cuspide sanguis</l>
               <l n="579">canitiem et longos finiuit morte labores.</l>
               <l n="580">nec minus Herminium primis obtruncat in armis,</l>
               <l n="581">adsuetum, Trasimenne, tuos praedantibus hamis</l>
               <l n="582">exhaurire lacus patriaeque alimenta senectae</l>
               <l n="583">ducere suspenso per stagna iacentia lino.</l>
               <l n="584">interea exanimem maesti super arma Sychaeum</l>
               <l n="585">portabant Poeni corpusque in castra ferebant.</l>
               <l n="586">quos ubi conspexit tristi clamore ruentis</l>
               <l n="587">ductor, praesago percussus pectora luctu,</l>
               <l n="588">
                  <q>Quinam</q> inquit ‘dolor, o socii, quemue ira deorum</l>
               <l n="589">eripuit nobis? num te, dulcedine laudis</l>
               <l n="590">flagrantem et nimio primi Mauortis amore</l>
               <l n="591">atra, Sychaee, dies properato funere carpsit?’</l>
               <l n="592">utque dato gemitu lacrimae adsensere ferentum</l>
               <l n="593">et dictus pariter caedis maerentibus auctor,</l>
               <l n="594">
                  <q>Cerno</q> ait ‘aduerso pulchrum sub pectore uulnus</l>
               <l n="595">cuspidis Iliacae. dignus Carthagine, dignus</l>
               <l n="596">Hasdrubale ad manis ibis, nec te optima mater</l>
               <l n="597">dissimilem lugebit auis, Stygiaue sub umbra</l>
               <l n="598">degenerem cernens noster uitabit Hamilcar.</l>
               <l n="599">at mihi Flaminius, tam maesti causa doloris,</l>
               <l n="600">morte sua minuat luctus. haec pompa sequetur</l>
               <l n="601">exequias, seroque emptum uolet impia Roma</l>
               <l n="602">non uiolasse mei corpus mucrone Sychaei.’ </l>
               <l n="603">Sic memorans torquet fumantem ex ore uaporem,</l>
               <l n="604">iraque anhelatum proturbat pectore murmur,</l>
               <l n="605">ut multo accensis feruore exuberat undis</l>
               <l n="606">clausus ubi exusto liquor indignatur aeno.</l>
               <l n="607">tum praeceps ruit in medios solumque fatigat</l>
               <l n="608">Flaminium incessens. nec dicto segnius ille</l>
               <l n="609">bella capessebat, propiorque insurgere Mauors</l>
               <l n="610">coeperat, et campo iunctus iam stabat uterque,</l>
               <l n="611">cum subitus per saxa fragor, motique repente,</l>
               <l n="612">horrendum, colles et summa cacumina totis</l>
               <l n="613">intremuere iugis. nutant in uertice siluae</l>
               <l n="614">pinifero fractaeque ruunt super agmina rupes.</l>
               <l n="615">immugit penitus conuulsis ima cauernis</l>
               <l n="616">dissiliens tellus nec paruos rumpit hiatus,</l>
               <l n="617">atque umbras late Stygias immensa uorago</l>
               <l n="618">faucibus ostendit patulis, manesque profundi</l>
               <l n="619">antiquum expauere diem. lacus ater in altos</l>
               <l n="620">sublatus montis et sede excussus auita</l>
               <l n="621">lauit Tyrrhenas ignota aspergine siluas.</l>
               <l n="622">iamque eadem populos magnorumque oppida regum</l>
               <l n="623">tempestas et dira lues strauitque tulitque.</l>
               <l n="624">ac super haec reflui pugnarunt montibus amnes,</l>
               <pb/>
               <l n="625">et retro fluctus torsit mare. monte relicto</l>
               <l n="626">Apenninicolae fugere ad litora Fauni.</l>
               <l n="627">pugnabat tamen (heu belli uecordia!) miles,</l>
               <l n="628">iactatus titubante solo, tremebundaque tela,</l>
               <l n="629">subducta tellure ruens, torquebat in hostem,</l>
               <l n="630">donec pulsa uagos cursus ad litora uertit</l>
               <l n="631">mentis inops stagnisque inlata est Daunia pubes.</l>
               <l n="632">quis consul terga increpitans (nam turbine motae</l>
               <l n="633">ablatus terrae inciderat): ‘Quid deinde, quid, oro,</l>
               <l n="634">restat, io, profugis? uos en ad moenia Romae</l>
               <l n="635">ducitis Hannibalem, uos in Tarpeia Tonantis</l>
               <l n="636">tecta faces ferrumque datis. sta, miles, et acris</l>
               <l n="637">disce ex me pugnas, uel si pugnare negatum,</l>
               <l n="638">disce mori. dabit exemplum non uile futuris</l>
               <l n="639">Flaminius. ne terga Libys, ne Cantaber umquam</l>
               <l n="640">consulis aspiciat. solus, si tanta libido</l>
               <l n="641">est uobis rabiesque fugae, tela omnia solus</l>
               <l n="642">pectore consumo et moriens fugiente per auras</l>
               <l n="643">hac anima uestras reuocabo ad proelia dextras.’ </l>
               <l n="644">Dumque ea commemorat densosque obit obuius hostis,</l>
               <l n="645">aduolat ora ferus mentemque Ducarius. acri</l>
               <l n="646">nomen erat gentile uiro, fusisque cateruis</l>
               <l n="647">Boiorum quondam patriis antiqua gerebat</l>
               <l n="648">uulnera barbaricae mentis, noscensque superbi</l>
               <l n="649">uictoris uultus <q>Tune</q> inquit ‘maximus ille</l>
               <l n="650">Boiorum terror? libet hoc cognoscere telo,</l>
               <l n="651">corporis an tanti manet de uulnere sanguis.</l>
               <l n="652">nec uos paeniteat, populares, fortibus umbris</l>
               <l n="653">hoc mactare caput: nostros hic curribus egit</l>
               <l n="654">insistens uictos alta ad Capitolia patres.</l>
               <l n="655">ultrix hora uocat.’ pariter tunc undique fusis</l>
               <l n="656">obruitur telis, nimboque ruente per auras</l>
               <l n="657">contectus nulli dextra iactare reliquit</l>
               <l n="658">Flaminium cecidisse sua. nec pugna perempto</l>
               <l n="659">ulterior ductore fuit. namque agmine denso</l>
               <l n="660">primores iuuenum, laeua ob discrimina Martis</l>
               <l n="661">infensi superis dextrisque et cernere Poenum</l>
               <l n="662">uictorem plus morte rati, super ocius omnes</l>
               <l n="663">membra ducis stratosque artus certamine magno</l>
               <l n="664">telaque corporaque et non fausto Marte cruentas</l>
               <l n="665">iniecere manus. sic densi caedis aceruo</l>
               <l n="666">ceu tumulo texere uirum. tum, strage per undas</l>
               <l n="667">per siluas sparsa perque altam sanguine uallem,</l>
               <l n="668">in medias fratre inuectus comitante cateruas</l>
               <l n="669">caesorum iuuenum Poenus ‘Quae uulnera cernis,</l>
               <l n="670">quas mortes!’ inquit ‘premit omnis dextera ferrum,</l>
               <l n="671">armatusque iacet seruans certamina miles.</l>
               <l n="672">hos, en, hos obitus nostrae spectate cohortes!</l>
               <l n="673">fronte minae durant, et stant in uultibus irae.</l>
               <l n="674">et uereor, ne, quae tanta creat indole tellus</l>
               <l n="675">magnanimos fecunda uiros, huic fata dicarint</l>
               <l n="676">imperium, atque ipsis deuincat cladibus orbem.’ </l>
               <l n="677">Sic fatus cessit nocti; finemque dedere</l>
               <l n="678">caedibus infusae subducto sole tenebrae.</l>
               <pb/>
            </div>

            <div type="textpart" subtype="book" n="6">

               <l n="1">Iam, Tartessiaco quos soluerat aequore Titan</l>
               <l n="2">in noctem diffusus, equos iungebat Eois</l>
               <l n="3">litoribus, primique nouo Phaethonte retecti</l>
               <l n="4">Seres lanigeris repetebant uellera lucis,</l>
               <pb/>
               <l n="5">et foeda ante oculos strages, propiusque patebat</l>
               <l n="6">insani Mauortis opus: simul arma uirique</l>
               <l n="7">ac mixtus sonipes dextraeque in uulnere caesi</l>
               <l n="8">haerentes hostis, passim clipeique iubaeque</l>
               <pb/>
               <l n="9">atque artus trunci capitum fractusque iacebat</l>
               <l n="10">ossibus in duris ensis. nec cernere deerat</l>
               <l n="11">frustra seminecum quaerentia lumina caelum.</l>
               <l n="12">tum spumans sanie lacus et fluitantia summo</l>
               <l n="13">aeternum tumulis orbata cadauera ponto. </l>
               <l n="14">Nec tamen aduersis ruerat tota Itala uirtus.</l>
               <l n="15">Bruttius ingenti miserandae caedis aceruo,</l>
               <l n="16">non aequum ostentans confosso corpore Martem,</l>
               <l n="17">extulerat uix triste caput truncosque trahebat</l>
               <l n="18">per stragem neruis interlabentibus artus,</l>
               <l n="19">tenuis opum, non patre nitens linguaue, sed asper</l>
               <l n="20">ense, nec e Volsca quisquam uir gente redemit</l>
               <l n="21">plus aeui nec<add>e</add> magnanima. puer addere sese</l>
               <l n="22">pubescente gena castris optarat et acri</l>
               <l n="23">Flaminio spectatus erat, cum Celtica uictor</l>
               <l n="24">obrueret bello diuis melioribus arma.</l>
               <l n="25">inde honor ac sacrae custodia Marte sub omni</l>
               <l n="26">alitis: hinc causam nutriuit gloria leti.</l>
               <l n="27">namque necis certus, captae prohibere nequiret</l>
               <l n="28">cum Poenos aquilae, postquam subsidere fata</l>
               <l n="29">uiderat et magna pugnam inclinare ruina,</l>
               <l n="30">occulere interdum et terrae mandare parabat.</l>
               <l n="31">sed subitis uictus telis labentia membra</l>
               <l n="32">prostrauit super ac mentita morte tegebat.</l>
               <l n="33">uerum ubi lux nocte e Stygia miseroque sopore</l>
               <l n="34">reddita, uicini de strage cadaueris hasta</l>
               <l n="35">erigitur soloque uigens conamine late</l>
               <l n="36">stagnantem caede et facilem discedere terram</l>
               <l n="37">ense fodit, clausamque aquilae infelicis adorans</l>
               <l n="38">effigiem, palmis languentibus aequat harenas.</l>
               <l n="39">supremus fessi tenuis tum cessit in auras</l>
               <l n="40">halitus et magnam misit sub Tartara mentem. </l>
               <l n="41">Iuxta cernere erat meritae sibi poscere carmen</l>
               <l n="42">uirtutis sacram rabiem. Laeuinus, ab alto</l>
               <l n="43">Priuerno, uitis Latiae praesignis honore,</l>
               <l n="44">exanimum Nasamona Tyren super ipse iacebat</l>
               <l n="45">exanimis: non hasta uiro, non ensis: in artis</l>
               <l n="46">abstulerat Fors arma. tamen certamine nudo</l>
               <l n="47">inuenit Marti telum dolor. ore cruento</l>
               <l n="48">pugnatum, ferrique uicem dens praebuit irae.</l>
               <l n="49">iam lacerae nares foedataque lumina morsu,</l>
               <l n="50">iam truncum raptis caput auribus, ipsaque diris</l>
               <l n="51">frons depasta modis, et sanguine abundat hiatus;</l>
               <l n="52">nec satias, donec mandentia linqueret ora</l>
               <l n="53">spiritus et plenos rictus mors atra teneret. </l>
               <l n="54">Talia dum praebet tristis miracula uirtus,</l>
               <l n="55">diuerso interea fugientes saucia turba</l>
               <l n="56">iactantur casu siluisque per auia caecis</l>
               <l n="57">ablati furtim multo cum uulnere solos</l>
               <l n="58">per noctem metantur agros. sonus omnis et aura</l>
               <l n="59">exterrent pennaque leui commota uolucris.</l>
               <l n="60">non sopor aut menti requies. agit asper acerba</l>
               <l n="61">nunc Mago attonitos, nunc arduus Hannibal hasta. </l>
               <l n="62">Serranus, clarum nomen, tua, Regule, proles,</l>
               <l n="63">qui longum semper fama gliscente per aeuum</l>
               <l n="64">infidis seruasse fidem memorabere Poenis,</l>
               <l n="65">flore nitens primo, patriis heu Punica bella</l>
               <l n="66">auspiciis ingressus erat, miseramque parentem</l>
               <l n="67">et dulcis tristi repetebat sorte penates</l>
               <l n="68">saucius. haud illi comitum super ullus, et atris</l>
               <l n="69">uulneribus qui ferret opem: per deuia, fractae</l>
               <l n="70">innitens hastae furtoque ereptus opacae</l>
               <l n="71">noctis, iter tacitum Perusina ferebat in arua.</l>
               <l n="72">hic fessus parui, quaecumque ibi fata darentur,</l>
               <l n="73">limina pulsabat tecti, cum membra cubili</l>
               <l n="74">euoluens non tarda Marus (uetus ille parentis</l>
               <l n="75">miles et haud surda tractarat proelia fama)</l>
               <l n="76">procedit renouata focis et paupere Vesta</l>
               <l n="77">lumina praetendens. utque ora agnouit et aegrum</l>
               <pb/>
               <l n="78">uulneribus diris ac, lamentabile uisu,</l>
               <l n="79">lapsantis fultum truncata cuspide gressus,</l>
               <l n="80">funesti rumore mali iam saucius aures:</l>
               <l n="81">‘Quod scelus, o nimius uitae nimiumque ferendis</l>
               <l n="82">aduersis genitus, cerno? te, maxime, uidi,</l>
               <l n="83">ductorum, cum captiuo Carthaginis arcem</l>
               <l n="84">terreres uultu, crimen culpamque Tonantis,</l>
               <l n="85">occidere atque hausi, quem non Sidonia tecta</l>
               <l n="86">expulerint euersa meo de corde, dolorem.</l>
               <l n="87">estis ubi en iterum, superi? dat pectora ferro</l>
               <l n="88">Regulus, ac stirpem tantae periura recidit</l>
               <l n="89">surgentem Carthago domus.’ inde aegra reponit</l>
               <l n="90">membra toro, nec ferre rudis medicamina (quippe</l>
               <l n="91">callebat bellis) nunc purgat uulnera lympha,</l>
               <l n="92">nunc mulcet sucis. ligat inde ac uellera molli</l>
               <l n="93">circumdat tactu et torpentis mitigat artus.</l>
               <l n="94">exin cura seni tristem depellere fesso</l>
               <l n="95">ore sitim et parca uires accersere mensa.</l>
               <l n="96">quae postquam properata, sopor sua munera tandem</l>
               <l n="97">applicat et mitem fundit per membra quietem.</l>
               <l n="98">necdum exorta dies, Marus instat uulneris aestus:</l>
               <l n="99">expertis medicare modis gratumque teporem</l>
               <l n="100">exutus senium trepida pietate ministrat. </l>
               <l n="101">Hic iuuenis maestos tollens ad sidera uultus</l>
               <l n="102">cum gemitu lacrimisque simul: ‘Si culmina nondum</l>
               <l n="103">Tarpeia exosus damnasti sceptra Quirini,</l>
               <l n="104">extremas Italum res Ausoniamque ruentem</l>
               <l n="105">aspice,’ ait ‘genitor, tandemque aduerte procellis</l>
               <l n="106">aequos Iliacis oculos. amisimus Alpes,</l>
               <l n="107">nec deinde aduersis modus est: Ticinus et ater</l>
               <l n="108">stragibus Eridanus, tuque insignite tropaeis</l>
               <l n="109">Sidoniis Trebia et tellus lacrimabilis Arni.</l>
               <l n="110">sed quid ego haec? grauior quanto uis ecce malorum!</l>
               <l n="111">uidi crescentis Trasimenni caedibus undas,</l>
               <l n="112">prostrataque uirum mole inter tela cadentem</l>
               <l n="113">uidi Flaminium. testor, mea numina, manes</l>
               <l n="114">dignam me poenae tum nobilitate paternae</l>
               <l n="115">strage hostis quaesisse necem, ni tristia letum,</l>
               <l n="116">ut quondam patri, nobis quoque fata negassent.’ </l>
               <l n="117">Cetera †aceruantem questu lenire laborans</l>
               <l n="118">effatur senior: ‘Patrio, fortissime, ritu</l>
               <l n="119">quicquid adest duri et rerum inclinata feramus.</l>
               <l n="120">talis lege deum cliuoso tramite uitae</l>
               <l n="121">per uarios praeceps casus rota uoluitur aeui.</l>
               <l n="122">sat tibi, sat magna et totum uulgata per orbem</l>
               <l n="123">stant documenta domus: sacer ille et numine nullo</l>
               <l n="124">inferior, tuus ille parens decora alta parauit</l>
               <l n="125">restando aduersis nec uirtutem exuit ullam</l>
               <l n="126">ante reluctantis liquit quam spiritus artus.</l>
               <l n="127">uix puerile mihi tempus confecerat aetas,</l>
               <l n="128">cum primo malas signabat Regulus aeuo.</l>
               <l n="129">accessi comes, atque omnis sociauimus annos,</l>
               <l n="130">donec dis Italae uisum est extinguere lumen</l>
               <l n="131">gentis, in egregio cuius sibi pectore sedem</l>
               <l n="132">ceperat alma Fides mentemque amplexa tenebat.</l>
               <l n="133">ille ensem nobis magnorum hunc instar honorum</l>
               <l n="134">uirtutisque ergo dedit et, sordentia fumo</l>
               <l n="135">quae cernis nunc, frena (sed est argenteus ollis</l>
               <l n="136">fulgor). nec cuiquam Marus est post talia dona</l>
               <l n="137">non praelatus eques. uerum superauit honores</l>
               <l n="138">omnis hasta meos. cui me libare Lyaei</l>
               <l n="139">quod cernis latices, dignum cognoscere causam. </l>
               <l n="140">Turbidus arentis lento pede sulcat harenas</l>
               <l n="141">Bagrada, non ullo Libycis in finibus amne</l>
               <l n="142">uictus limosas extendere latius undas</l>
               <l n="143">et stagnante uado patulos inuoluere campos.</l>
               <l n="144">hic studio laticum, quorum est haud prodiga tellus,</l>
               <l n="145">per ripas laeti saeuis consedimus aruis.</l>
               <l n="146">lucus iners iuxta Stygium pallentibus umbris</l>
               <pb/>
               <l n="147">seruabat sine sole nemus, crassusque per auras</l>
               <l n="148">halitus erumpens taetrum expirabat odorem.</l>
               <l n="149">intus dira domus curuoque immanis in antro</l>
               <l n="150">sub terra specus et tristes sine luce tenebrae.</l>
               <l n="151">horror mente redit. monstrum exitiabile et ira</l>
               <l n="152">telluris genitum, cui par uix uiderit aetas</l>
               <l n="153">ulla uirum, serpens centum porrectus in ulnas</l>
               <l n="154">letalem ripam et lucos habitabat Auernos.</l>
               <l n="155">ingluuiem immensi uentris grauidamque uenenis</l>
               <l n="156">aluum deprensi satiabant fonte leones</l>
               <l n="157">aut acta ad fluuium torrenti lampade solis</l>
               <l n="158">armenta et tractae foeda grauitate per auras</l>
               <l n="159">ac tabe adflatus uolucres. semesa iacebant</l>
               <l n="160">ossa solo informi dape quae repletus et asper</l>
               <l n="161">uastatis gregibus nigro ructarat in antro.</l>
               <l n="162">isque ubi feruenti concepta incendia pastu</l>
               <l n="163">gurgite mulcebat rapido et spumantibus undis,</l>
               <l n="164">nondum etiam toto demersus corpore in amnem</l>
               <l n="165">iam caput aduersae ponebat margine ripae.</l>
               <l n="166">imprudens tantae pestis gradiebar, Aquino</l>
               <l n="167">Apenninicola atque Vmbro comitatus Auente:</l>
               <l n="168">scire nemus faciemque loci explorare libebat.</l>
               <l n="169">iamque propinquantum tacitus penetrauit in artus</l>
               <l n="170">horror et occulto riguerunt frigore membra.</l>
               <l n="171">intramus tamen et Nymphas numenque precamur</l>
               <l n="172">gurgitis ignoti trepidosque et multa pauentis</l>
               <l n="173">arcano gressus audemus credere luco.</l>
               <l n="174">ecce e uestibulo primisque e faucibus antri</l>
               <l n="175">Tartareus turbo atque insano saeuior Euro</l>
               <l n="176">spiritus erumpit, uastoque e gurgite fusa</l>
               <l n="177">tempestas oritur, mixtam stridore procellam</l>
               <l n="178">Cerbereo torquens. pauefacti clade uicissim</l>
               <l n="179">aspicimus. resonare solum, tellusque moueri,</l>
               <l n="180">atque antrum ruere, et uisi procedere manes.</l>
               <l n="181">quantis armati caelum petiere Gigantes</l>
               <l n="182">anguibus, aut quantus Lernae lassauit in undis</l>
               <l n="183">Amphitryoniaden serpens, qualisque comantis</l>
               <l n="184">auro seruauit ramos Iunonius anguis:</l>
               <l n="185">tantus disiecta tellure sub astra coruscum</l>
               <l n="186">extulit adsurgens caput atque in nubila primam</l>
               <l n="187">dispersit saniem et caelum foedauit hiatu.</l>
               <l n="188">diffugimus tenuemque metu conamur anheli</l>
               <l n="189">tollere clamorem frustra: nam sibila totum</l>
               <l n="190">implebant nemus. at subita formidine caecus</l>
               <l n="191">et facti damnandus Auens (sed fata trahebant)</l>
               <l n="192">antiquae quercus ingenti robore sese</l>
               <l n="193">occulit, infandum si posset fallere monstrum.</l>
               <l n="194">uix egomet credo: spiris <add>c</add>ingentibus arte</l>
               <l n="195">arboris abstraxit molem penitusque reuulsam</l>
               <l n="196">euertit fundo et radicibus eruit imis.</l>
               <l n="197">tum trepidum ac socios extrema uoce cientem</l>
               <l n="198">corripit atque haustu sorbens et faucibus atris</l>
               <l n="199">(uidi respiciens) obscaena condidit aluo.</l>
               <l n="200">infelix fluuio sese et torrentibus undis</l>
               <l n="201">crediderat celerique fuga iam nabat Aquinus.</l>
               <l n="202">hunc medio inuasit fluctu ripaeque relatos</l>
               <l n="203">(heu genus infandum leti!) depascitur artus. </l>
               <l n="204">Sic dirum nobis et lamentabile monstrum</l>
               <l n="205">effugisse datur. quantum mens aegra sinebat,</l>
               <l n="206">adpropero gressum et ductori singula pando.</l>
               <l n="207">ingemuit casus iuuenum miseratus acerbos.</l>
               <l n="208">utque erat in pugnas et Martem et proelia et hostem</l>
               <l n="209">igneus et magna audendi flagrabat amore,</l>
               <l n="210">ocius arma rapi et spectatum Marte sub omni</l>
               <pb/>
               <l n="211">ire iubet campis equitem. ruit ipse citatum</l>
               <l n="212">quadrupedem planta fodiens, scutataque raptim</l>
               <l n="213">consequitur iusso manus et muralia portat</l>
               <l n="214">ballistas tormenta grauis suetamque mouere</l>
               <l n="215">excelsas turris immensae cuspidis hastam.</l>
               <l n="216">iamque ubi feralem strepitu circumtonat aulam</l>
               <l n="217">cornea gramineum persultans ungula campum,</l>
               <l n="218">percitus hinnitu serpens euoluitur antro</l>
               <l n="219">et Stygios aestus fumanti exsibilat ore:</l>
               <l n="220">terribilis gemino de lumine fulgurat ignis.</l>
               <l n="221">at nemus arrectae et procera cacumina saltus</l>
               <l n="222">exuperant cristae: trifido uibrata per auras</l>
               <l n="223">lingua micat motu atque adsultans aethera lambit.</l>
               <l n="224">ut uero strepuere tubae, conterritus alte</l>
               <l n="225">immensum attollit corpus tergoque residens</l>
               <l n="226">cetera sinuatis glomerat sub pectore gyris.</l>
               <l n="227">dira dehinc in bella ruit rapideque resoluens</l>
               <l n="228">contortos orbes derecto corpore totam</l>
               <l n="229">extendit molem subitoque propincus in ora</l>
               <l n="230">lato distantum spatio uenit. omnis anhelat</l>
               <l n="231">attonitus serpentis ecus frenoque teneri</l>
               <l n="232">impatiens crebros expirat naribus ignes.</l>
               <l n="233">arduus ille super tumidis ceruicibus altum</l>
               <l n="234">nutat utroque caput. trepidos inde incitus ira</l>
               <l n="235">nunc sublime rapit, nunc uasto pondere gaudet</l>
               <l n="236">elisisse premens. tunc fractis ossibus atram</l>
               <l n="237">absorbet saniem et, tabo manante per ora,</l>
               <l n="238">mutat hians hostem semesaque membra relinquit.</l>
               <l n="239">cedebant iam signa retro, uictorque cateruas</l>
               <l n="240">longius auectas adflatus peste premebat,</l>
               <l n="241">cum ductor, propere reuocatam in proelia turmam</l>
               <l n="242">uocibus impellens: ‘Serpentine Itala pubes</l>
               <l n="243">terga damus Libycisque parem non esse fatemur</l>
               <l n="244">anguibus Ausoniam? si debellauit inertis</l>
               <l n="245">halitus, ac uiso mens aegra effluxit hiatu,</l>
               <l n="246">ibo alacer solusque manus componere monstro</l>
               <l n="247">sufficiam.’ clamans haec atque interritus hastam</l>
               <l n="248">fulmineo uolucrem torquet per inane lacerto.</l>
               <l n="249">uenit in aduersam non uano turbine frontem</l>
               <l n="250">cuspis et haud paulum uires adiuta ruentis</l>
               <l n="251">contra ardore ferae capiti tremebunda resedit.</l>
               <l n="252">clamor ad astra datur, uocesque repente profusae</l>
               <l n="253">aetherias adiere domos. furit ilicet ira</l>
               <l n="254">terrigena, impatiens dare terga nouusque dolori</l>
               <l n="255">et chalybem longo tum primum passus in aeuo.</l>
               <l n="256">nec frustra rapidi stimulante dolore fuisset</l>
               <l n="257">impetus, ablato ni Regulus arte regendi</l>
               <l n="258">instantem elusisset equo rursusque secutum</l>
               <l n="259">cornipedis gyros flexi curuamine tergi</l>
               <l n="260">detortis laeua celer effugisset habenis. </l>
               <l n="261">At non spectator Marus inter talia segni</l>
               <l n="262">torpebat dextra. mea tanto in corpore monstri</l>
               <l n="263">hasta secunda fuit. iam iamque extrema trisulca</l>
               <l n="264">lambebat lingua fessi certamine terga</l>
               <l n="265">quadrupedis: torsi telum atque urgentia uelox</l>
               <l n="266">in memet saeui serpentis proelia uerto.</l>
               <l n="267">hinc imitata cohors certatim spicula dextris</l>
               <l n="268">congerit alternasque ferum diducit in iras,</l>
               <l n="269">donec murali ballista coercuit ictu.</l>
               <l n="270">tum fractus demum uires; nec iam amplius aegra</l>
               <l n="271">consuetum ad nisus spina praestante rigorem</l>
               <l n="272">et solitum in nubes tolli caput, acrius insta<add>n</add>t.</l>
               <l n="273">iamque aluo penitus demersa phalarica sedit</l>
               <l n="274">et geminum uolucres lumen rapuere sagittae.</l>
               <pb/>
               <l n="275">iam patulis uasto sub uulnere faucibus a<add>t</add>er</l>
               <l n="276">tabificam expirat saniem specus. ultima iamque</l>
               <l n="277">ingesti<add>s</add> cauda et iaculis et pondere conti</l>
               <l n="278">haeret humi, lassoque tamen minitatur hiatu,</l>
               <l n="279">donec tormentis stridens magnoque fragore</l>
               <l n="280">discussit trabs acta caput, longoque resoluens</l>
               <l n="281">aggere se ripae tandem exhalauit in auras</l>
               <l n="282">liuentem nebulam fugientis ab ore ueneni.</l>
               <l n="283">erupit tristi fluuio mugitus et imis</l>
               <l n="284">murmura fusa uadis, subitoque et lucus et antrum</l>
               <l n="285">et resonae siluis ulularunt flebile ripae.</l>
               <l n="286">heu quantis luimus mox tristia proelia damnis,</l>
               <l n="287">quantaque supplicia et qualis exhausimus iras!</l>
               <l n="288">nec tacuere pii uates famulumque sororum</l>
               <l n="289">Naiadum, tepida quas Bagrada nutrit in unda,</l>
               <l n="290">nos uiolasse manu seris monuere periclis.</l>
               <l n="291">haec tunc hasta decus nobis pretiumque secundi</l>
               <l n="292">uulneris a uestro, Serrane, tributa parente,</l>
               <l n="293">princeps quae sacro bibit e serpente cruorem.’</l>
               <l n="294">Iamdudum uultus lacrimis atque ora rigabat</l>
               <l n="295">Serranus medioque uiri sermone profatur:</l>
               <l n="296">‘Huic si uita duci nostrum durasset in aeuum,</l>
               <l n="297">non Trebia infaustas superasset sanguine ripas,</l>
               <l n="298">nec, Trasimenne, tuus premeret tot nomina gurges.’ </l>
               <l n="299">Tum senior <q>Magnas</q> inquit ‘de sanguine poenas</l>
               <l n="300">percepit Tyrio et praesumpta piacula mortis.</l>
               <l n="301">nam defecta uiris et opes attrita supinas</l>
               <l n="302">Africa tendebat palmas, cum sidere diro</l>
               <l n="303">misit Agenoreis ductorem animosa Therapne.</l>
               <l n="304">nulla uiro species decorisque et frontis egenum</l>
               <l n="305">corpus; in exiguis uigor, admirabile, membris</l>
               <l n="306">uiuidus et nisu magnos qui uinceret artus.</l>
               <l n="307">iam Martem regere atque astus adiungere ferro</l>
               <l n="308">et duris facilem per inhospita ducere uitam</l>
               <l n="309">haud isti, quem nunc penes est sollertia belli,</l>
               <l n="310">cederet Hannibali. uellem hunc, o tristia nobis</l>
               <l n="311">Taygeta, hunc unum non durassetis opacis</l>
               <l n="312">Eurotae ripis. uidissem moenia flammis</l>
               <l n="313">Phoenissae ruere, aut certe non horrida fata</l>
               <l n="314">fleuissem ducis et, nulla quos morte nec igni</l>
               <l n="315">exutos seruans portabo in Tartara, luctus.</l>
               <l n="316">consertae campis acies, multusque per arua</l>
               <l n="317">feruebat Mauors, nec mens erat ulla sine ira.</l>
               <l n="318">hic inter medios memorandis Regulus ausis</l>
               <l n="319">laxabat ferro campum <add>in</add>que pericla ruebat</l>
               <l n="320">nec repetenda dabat letali uulnera dextra.</l>
               <l n="321">sic, ubi nigrantem torquens stridentibus Austris</l>
               <l n="322">portat turbo globum piceaque e nube ruinam</l>
               <l n="323">pendentem terris pariter pontoque minatur,</l>
               <l n="324">omnis et agricola et nemoroso uertice pastor</l>
               <l n="325">et pelago trepidat subductis nauita uelis.</l>
               <l n="326">at fraudem nectens, socios ubi concaua saxa</l>
               <l n="327">claudebant, uertit subito certamina Graius</l>
               <l n="328">et dat terga celer ficta formidine ductor,</l>
               <l n="329">haud secus ac stabulis procurans otia pastor</l>
               <l n="330">in foueam parco tectam uelamine frondis</l>
               <l n="331">ducit nocte lupos positae balatibus agnae.</l>
               <l n="332">abripuit traxitque uirum fax mentis honestae</l>
               <l n="333">gloria et incerti fallax fiducia Martis.</l>
               <l n="334">non socios comitumue manus, non arma sequentum</l>
               <l n="335">respicere: insano pugnae tendebat amore</l>
               <l n="336">iam solus, nubes subito cum densa Laconum</l>
               <l n="337">saxosis latebris intento ad proelia circum</l>
               <l n="338">funditur, et pone insurgit uis saeua uirorum.</l>
               <pb/>
               <l n="339">o diram Latio lucem, fastisque notandum</l>
               <l n="340">dedecus o, Gradiue, tuum! tibi dextera et urbi</l>
               <l n="341">nata tuae tristi damnatur sorte catenae.</l>
               <l n="342">haud umquam absistam gemitu. te, Regule, uidit</l>
               <l n="343">Sidonius carcer, tuque huic sat magna triumpho</l>
               <l n="344">uisa es, Carthago, superis. quae poena sequetur</l>
               <l n="345">digna satis tali pollutos Marte Laconas? </l>
               <l n="346">At noua Elissaei iurato foedera patres</l>
               <l n="347">consultant mandare duci pacisque sequestrem</l>
               <l n="348">mittere poscentis uinctam inter proelia pubem</l>
               <l n="349">captiuamque manum ductore rependere nostro.</l>
               <l n="350">nec mora, iam stabat primis in litoris undis</l>
               <l n="351">nauali propulsa ratis, iam nautica pubes</l>
               <l n="352">aut siluis stringunt remos, aut abiete secta</l>
               <l n="353">transtra nouant. his intortos aptare rudentis,</l>
               <l n="354">his studium erecto componere carbasa malo.</l>
               <l n="355">unca locant prora curuati pondera ferri.</l>
               <l n="356">ante omnis doctus pelagi rectorque carinae</l>
               <l n="357">puppim aptat clauumque Cothon. micat aereus alta</l>
               <l n="358">fulgor aqua trifidi splendentis in aequore rostri.</l>
               <l n="359">tela simul uariamque ferunt contra aspera ponti</l>
               <l n="360">rerum ad tempus opem. mediae stat margine puppis</l>
               <l n="361">qui uoce alternos nautarum temperet ictus</l>
               <l n="362">et remis dictet sonitum pariterque relatis</l>
               <l n="363">ad numerum plaudat resonantia caerula tonsis. </l>
               <l n="364">Postquam confectum nautis opus horaque cursus</l>
               <l n="365">atque armata ratis uentique dedere profundum,</l>
               <l n="366">omnis turba ruit, matres puerique senesque.</l>
               <l n="367">per medios coetus trahit atque inimica per ora</l>
               <l n="368">spectandum Fortuna ducem. fert lumina contra</l>
               <l n="369">pacatus frontem, qualis cum litora primum</l>
               <l n="370">attigit adpulsa rector Sidonia classe.</l>
               <l n="371">accessi comes, haud ipso renuente, ratique</l>
               <l n="372">impositus maestis socium me casibus addo.</l>
               <l n="373">inluuiem atque inopes mensas durumque cubile</l>
               <l n="374">et certare malis urgentibus hoste putabat</l>
               <l n="375">deuicto maius, nec tam fugisse cauendo</l>
               <l n="376">aduersa egregium, quam perdomuisse ferendo.</l>
               <l n="377">spes tamen una mihi, quamquam bene cognita et olim</l>
               <l n="378">atrox illa fides, urbem murosque domumque</l>
               <l n="379">tangere si miseris licuisset, corda moueri</l>
               <l n="380">posse uiri et uestro certe mitescere fletu.</l>
               <l n="381">claudebam sub corde metus lacrimasque putabam</l>
               <l n="382">esse uiro et nostrae similem inter tristia mentem.</l>
               <l n="383">cum tandem patriae Tiberino adlabimur amni,</l>
               <l n="384">seruabam uultus ducis ac prodentia sensum</l>
               <l n="385">lumina et obtutu perstabam intentus eodem.</l>
               <l n="386">si qua fides, unum, puer, inter mille labores,</l>
               <l n="387">unum etiam in patria saeuaque in Agenoris urbe</l>
               <l n="388">atque unum uidi poenae quoque tempore uultum.</l>
               <l n="389">obuia captiuo cunctis simul urbibus ibat</l>
               <l n="390">Ausonia, et campum turba uincente propinqui</l>
               <l n="391">implentur colles; strepit altis Albula ripis.</l>
               <l n="392">ipsi Poenorum proceres immitia corda</l>
               <l n="393">ad patrios certant cultus reuocare, togaeque</l>
               <l n="394">addebatur honos. stetit, inlacrimante senatu</l>
               <l n="395">et matrum turba iuuenumque dolore profuso,</l>
               <l n="396">inter tot gemitus immobilis. aggere consul</l>
               <l n="397">tendebat dextram et patria uestigia primus</l>
               <l n="398">ponentem terra occursu celebrabat amico.</l>
               <l n="399">collegit gressum, monitusque recedere consul</l>
               <l n="400">nec summum uiolare decus. cingente superba</l>
               <l n="401">Poenorum turba captiuoque agmine saeptus</l>
               <l n="402">ibat et inuidiam caelo diuisque ferebat.</l>
               <pb/>
               <l n="403">Ecce trahens geminum natorum Marcia pignus,</l>
               <l n="404">infelix nimia magni uirtute mariti,</l>
               <l n="405">squalentem crinem et tristis lacerabat amictus.</l>
               <l n="406">agnoscisne diem? an teneris non haesit in annis?</l>
               <l n="407">atque ea, postquam habitu iuxta et uelamine Poeno</l>
               <l n="408">deformem aspexit, fusis ululatibus aegra</l>
               <l n="409">labitur, et gelidos mortis color occupat artus.</l>
               <l n="410">si qua deis pietas, tales, Carthago, uidere</l>
               <l n="411">dent tibi Sidonias matres. me uoce quieta</l>
               <l n="412">adfatus iubet et uestros et coniugis una</l>
               <l n="413">arcere amplexus pater, impenetrabilis ille</l>
               <l n="414">luctibus et numquam summissus colla dolori.’ </l>
               <l n="415">Hic alto iuuenis gemitu lacrimisque coortis</l>
               <l n="416">
                  <q>Magne parens,</q> inquit ‘quo maius numine nobis</l>
               <l n="417">Tarpeia nec in arce sedet, si iura querelis</l>
               <l n="418">sunt concessa piis, cur hoc matrique mihique</l>
               <l n="419">solamen, uel cur decus hoc, o dure, negasti,</l>
               <l n="420">tangere sacratos uultus atque oscula ab ore</l>
               <l n="421">libauisse tuo? dextram mihi prendere dextra</l>
               <l n="422">non licitum? leuiora forent haec uulnera quantum,</l>
               <l n="423">si ferre ad manis infixos mente daretur</l>
               <l n="424">amplexus, uenerande, tuos. sed uana recordor</l>
               <l n="425">ni, Mare, (nam primo tunc haerebamus in aeuo)</l>
               <l n="426">humana maior species erat. horrida cano</l>
               <l n="427">uertice descendens ingentia colla tegebat</l>
               <l n="428">caesaries, frontique coma squalente sedebat</l>
               <l n="429">terribilis decor atque animi uenerabile pondus.</l>
               <l n="430">nil posthac oculis simile incidit.’ excipit inde</l>
               <l n="431">iam Marus atque, inhibens conuellere uulnera questu,</l>
               <l n="432">
                  <q>Quid, cum praeteritis inuisa penatibus</q> inquit</l>
               <l n="433">‘hospitia et sedes Poenorum intrauit acerbas?</l>
               <l n="434">adfixi clipei currusque et spicula nota</l>
               <l n="435">aedibus in paruis, magni monumenta triumphi,</l>
               <l n="436">pulsabant oculos, coniunxque in limine primo</l>
               <l n="437">clamabat: ‘Quo fers gressus? non Punicus hic est,</l>
               <l n="438">Regule, quem fugias, carcer. uestigia nostri</l>
               <l n="439">casta tori domus et patrium sine crimine seruat</l>
               <l n="440">inuiolata larem. semel hic iterumque (quid, oro,</l>
               <l n="441">pollutum est nobis?) prolem, gratante senatu</l>
               <l n="442">et patria, sum enixa tibi. tua, respice, sedes</l>
               <l n="443">haec est, unde ingens umeris fulgentibus ostro</l>
               <l n="444">uidisti Latios consul procedere fasces,</l>
               <l n="445">unde ire in Martem, quo capta referre solebas</l>
               <l n="446">et uictor mecum suspendere postibus arma.</l>
               <l n="447">non ego complexus et sanctae foedera taedae</l>
               <l n="448">coniugiumue peto: patrios damnare penatis</l>
               <l n="449">absiste ac natis fas duc concedere noctem.’ </l>
               <l n="450">Hos inter fletus iunctus uestigia Poenis</l>
               <l n="451">limine se clusit Tyrio questusque reliquit.</l>
               <l n="452">uixdum clara dies summa lustrabat in Oeta</l>
               <l n="453">Herculei monumenta rogi, cum consul adire</l>
               <l n="454">accirique iubet Libyas. tum limina templi</l>
               <l n="455">uidimus intrantem. quae consultata senatus,</l>
               <l n="456">quasue uiri uoces extremum curia maerens</l>
               <l n="457">audierit, placido nobis ipse edidit ore.</l>
               <l n="458">intulit ut gressus, certatim uoce manuque</l>
               <l n="459">ad solitam sedem et uestigia nota uocabant.</l>
               <l n="460">abnuit antiquumque loci aspernatus honorem.</l>
               <l n="461">at circumfusi non setius undique dextram</l>
               <l n="462">prensare ac, patriae ductorem nomine tanto</l>
               <l n="463">redderet, orabant: captiua posse redemptum</l>
               <l n="464">pensari turba, ac Tyrias tum iustius arces</l>
               <l n="465">arsuras dextra, fuerit quae uincta catenis. </l>
               <l n="466">Tum palmas simul attollens ac lumina caelo</l>
               <l n="467">‘Iustitiae rectique dator, qui cuncta gubernas,</l>
               <l n="468">nec leuior mihi diua Fides Sarranaque Iuno,</l>
               <l n="469">quos reditus testes iurata mente uocaui,</l>
               <l n="470">sit mihi fas me digna loqui Latiosque tueri</l>
               <pb/>
               <l n="471">uoce focos: ibo ad Tyrios non segnior,’ inquit</l>
               <l n="472">‘stante fide reditus et saluo foedere poenae.</l>
               <l n="473">sic nobis rerum exitio desistite honorem</l>
               <l n="474">tendere. tot bellis totque annis fregimus aeuum.</l>
               <l n="475">nunc etiam uinclis et longo carcere torpent</l>
               <l n="476">captiuo in senio uires. fuit ille nec umquam,</l>
               <l n="477">dum fuit, a duro cessauit munere Martis</l>
               <l n="478">Regulus. exangui spectatis corpore nomen.</l>
               <l n="479">at non Carthago, fraudum domus, inscia quantum</l>
               <l n="480">e nobis restet, iuuenes parat, aspera ferro</l>
               <l n="481">pectora, captiuos nostra pensare senecta.</l>
               <l n="482">ite dolos contra, gensque astu fallere laeta</l>
               <l n="483">discat, me capto quantum tibi, Roma, supersit.</l>
               <l n="484">nec uero placeat, nisi quae de more parentum</l>
               <l n="485">pax erit. exposcunt Libyes nobisque dedere</l>
               <l n="486">haec referenda, pari libeat si pendere bellum</l>
               <l n="487">foedere et ex aequo geminas conscribere leges.</l>
               <l n="488">sed mihi sit Stygios ante intrauisse penatis,</l>
               <l n="489">talia quam uideam ferientis pacta Latinos.’ </l>
               <l n="490">Haec fatus Tyriae sese iam reddidit irae,</l>
               <l n="491">nec monitus spernente grauis fido<add>s</add>que senatu</l>
               <l n="492">Poenorum dimissa cohors. quae maesta repulsa</l>
               <l n="493">ac minitans capto patrias properabat ad oras.</l>
               <l n="494">prosequitur uulgus, patres, ac planctibus ingens</l>
               <l n="495">personat et luctu campus. reuocare libebat</l>
               <l n="496">interdum et iusto raptum retinere dolore. </l>
               <l n="497">At trepida et subito ceu stans in funere coniunx,</l>
               <l n="498">ut uidit puppi properantem intrare, tremendum</l>
               <l n="499">uociferans celerem gressum referebat ad undas:</l>
               <l n="500">‘Tollite me, Libyes, comitem poenaeque necisque.</l>
               <l n="501">hoc unum, coniunx, uteri per pignora nostri</l>
               <l n="502">unum oro: liceat tecum quoscumque ferentem</l>
               <l n="503">terrarum pelagique pati caelique labores.</l>
               <l n="504">non ego Amyclaeum ductorem in proelia misi,</l>
               <l n="505">nec nostris tua sunt circumdata colla catenis.</l>
               <l n="506">cur usque ad Poenos miseram fugis? accipe mecum</l>
               <l n="507">hanc prolem. forsan duras Carthaginis iras</l>
               <l n="508">flectemus lacrimis, aut, si praecluserit aures</l>
               <l n="509">urbs inimica suas, eadem tunc hora manebit</l>
               <l n="510">teque tuosque simul, uel, si stat rumpere uitam,</l>
               <l n="511">in patria moriamur. adest comes ultima fati.’ </l>
               <l n="512">Has inter uoces uinclis resoluta moueri</l>
               <l n="513">paulatim et ripa coepit decedere puppis.</l>
               <l n="514">tum uero infelix, mente<add>m</add> furiata dolore,</l>
               <l n="515">exclamat fessas tendens ad litora palmas:</l>
               <l n="516">‘En, qui se iactat Libyae populisque nefandis</l>
               <l n="517">atque hosti seruare fidem. data foedera nobis</l>
               <l n="518">ac promissa fides thalamis ubi, perfide, nunc est?’</l>
               <l n="519">ultima uox duras haec tunc penetrauit ad auris,</l>
               <l n="520">cetera percussi uetuerunt noscere remi. </l>
               <l n="521">Tum fluuio raptim ad pelagi deuoluimur oras</l>
               <l n="522">ac legimus pontum pinuque immane cauata</l>
               <l n="523">aequor et immensas curua trabe findimus undas.</l>
               <l n="524">ludibrium necis horrescens, uis aspera ponti</l>
               <l n="525">obrueret scopulisque ratem furor improbus Euri</l>
               <l n="526">frangeret, optabam: letum id commune fuisset.</l>
               <l n="527">sed nos ad poenam moderato flamine lenes</l>
               <l n="528">uexerunt Zephyri Tyrioque dedere furori. </l>
               <l n="529">Infelix uidi patriamque remissus in urbem</l>
               <l n="530">narrator poenae dura mercede reuerti.</l>
               <l n="531">nec tibi nunc ritus imitantem irasque ferarum</l>
               <l n="532">Pygmalioneam temptarem expromere gentem,</l>
               <l n="533">si maius quicquam toto uidisset in orbe</l>
               <l n="534">gens hominum, quam quod uestri ueneranda parentis</l>
               <l n="535">edidit exemplum uirtus. pudet addere questus</l>
               <l n="536">suppliciis, quae spectaui placido ore ferentem.</l>
               <l n="537">tu quoque, care puer, dignum te sanguine tanto</l>
               <l n="538">fingere ne cessa atque orientis comprime fletus.</l>
               <l n="539">praefixo paribus ligno mucronibus omnes</l>
               <pb/>
               <l n="540">armantur laterum crates, densumque per artem</l>
               <l n="541">texitur erecti stantisque ex ordine ferri</l>
               <l n="542">infelix stimulus, somnisque hac fraude negatis</l>
               <l n="543">quocumque inflexum producto tempore torpor</l>
               <l n="544">inclinauit iners, fodiunt ad uiscera corpus.</l>
               <l n="545">absiste, o iuuenis, lacrimis. patientia cunctos</l>
               <l n="546">haec superat currus. longo reuirescet in aeuo</l>
               <l n="547">gloria; dum caeli sedem terrasque tenebit</l>
               <l n="548">casta Fides, dum uirtutis uenerabile nomen,</l>
               <l n="549">uiuet; eritque dies, tua quo, dux inclite, fata</l>
               <l n="550">audire horrebunt a te calcata minores.’ </l>
               <l n="551">Haec Marus et maesta refouebat uulnera cura.</l>
               <l n="552">interea, rapidas perfusa cruoribus alas,</l>
               <l n="553">sicut sanguinea Trasimenni tinxerat unda,</l>
               <l n="554">uera ac ficta simul spargebat Fama per Vrbem.</l>
               <l n="555">Allia et infandi Senones captaeque recursat</l>
               <l n="556">attonitis arcis facies. excussit habenas</l>
               <l n="557">luctificus Pauor, et tempestas aucta timendo.</l>
               <l n="558">hic raptim ruit in muros: uox horrida fertur</l>
               <l n="559">
                  <q>Hostis adest</q>, iaciuntque sudes et inania tela.</l>
               <l n="560">ast aliae laceris canentes crinibus alta</l>
               <l n="561">uerrunt tecta deum et seris post fata suorum</l>
               <l n="562">sollicitant precibus. requiem tenebraeque diesque</l>
               <l n="563">amisere: iacent portis ululante dolore</l>
               <l n="564">dispersum uulgus, remeantumque ordine longo</l>
               <l n="565">seruat turba gradus. pendent ex ore loquentum,</l>
               <l n="566">nec laetis sat certa fides, iterumque morantur</l>
               <l n="567">orando et, uultu interdum sine uoce precati,</l>
               <l n="568">quod rogitant, audire pauent. hi<add>n</add>c fletus, ubi aures</l>
               <l n="569">percussae grauiore malo, metus inde, negatum</l>
               <l n="570">si scire, et dubius responsi nuntius haesit.</l>
               <l n="571">iamque ubi conspectu redeuntum uisa propinquo</l>
               <l n="572">corpora, sollicite laeti funduntur et ipsis</l>
               <l n="573">oscula uulneribus figunt superosque fatigant. </l>
               <l n="574">Hic inter trepidos, curae uenerandus, agebat</l>
               <l n="575">Serranum Marus, atque olim post fata mariti</l>
               <l n="576">non egressa domum uitato Marcia coetu</l>
               <l n="577">et lucem causa natorum passa ruebat</l>
               <l n="578">in luctum similem antiquo. turbata repente</l>
               <l n="579">agnoscensque Marum ‘Fidei comes inclite magnae,</l>
               <l n="580">hunc certe mihi reddis.’ ait ‘leue uulnus? an alte</l>
               <l n="581">usque ad nostra ferus penetrauit uiscera mucro?</l>
               <l n="582">quicquid id est, dum non uinctum Carthago catenis</l>
               <l n="583">abripiat poenaeque instauret monstra paternae,</l>
               <l n="584">gratum est, o superi. quotiens heu, nate, petebam,</l>
               <l n="585">ne patrias iras animosque in proelia ferres</l>
               <l n="586">neu te belligeri stimularet in arma parentis</l>
               <l n="587">triste decus. nimium uiuacis dura senectae</l>
               <l n="588">supplicia expendi. quaeso, iam parcite, si qua</l>
               <l n="589">numina pugnastis nobis.’&gt; At cladis acerbae</l>
               <l n="590">discussa ceu nube, patres conquirere fessis</l>
               <l n="591">iam rebus meditantur opem, atque ad munera belli</l>
               <l n="592">certatur, pulsusque timor grauiore periclo.</l>
               <l n="593">maxima curarum rectorem ponere castris</l>
               <l n="594">cui Latium et moles rerum quassata recumbat,</l>
               <l n="595">spectante occasum patria. Iouis illa ruenti</l>
               <l n="596">Ausoniae atque Italis tempus protendere regnis</l>
               <l n="597">cura fuit; nam Tyrrhenos Poenumque secundis</l>
               <l n="598">Albana surgens respexerat arce tumentem,</l>
               <l n="599">qui ferre in muros uictricia signa parabat.</l>
               <l n="600">tum quassans caput <q>Haud umquam tibi Iuppiter,</q> inquit</l>
               <l n="601">‘o iuuenis, dederit portas transcendere Romae</l>
               <l n="602">atque inferre pedem. Tyrrhenas sternere ualles</l>
               <l n="603">caedibus, et ripas fluuiorum exire Latino</l>
               <pb/>
               <l n="604">sanguine fas fuerit: Tarpeium accedere collem</l>
               <l n="605">murisque aspirare ueto.’ quater inde coruscum</l>
               <l n="606">contorsit dextra fulmen, quo tota reluxit</l>
               <l n="607">Maeonidum tellus, atramque per aethera uoluens</l>
               <l n="608">abrupto fregit caelo super agmina nubem.</l>
               <l n="609">nec Poenum auertisse satis: dat numine magno</l>
               <l n="610">Aeneadis mentem gremio deponere tuto</l>
               <l n="611">Romuleam laudem Fabioque salutis habenas</l>
               <l n="612">credere ductori. cui postquam tradita belli</l>
               <l n="613">iura uidet, <q>Non hunc</q> inquit ‘superauerit unquam</l>
               <l n="614">inuidia aut blando popularis gloria fuco,</l>
               <l n="615">non astus fallax, non praeda aliusue cupido.</l>
               <l n="616">bellandi uetus ac laudum cladumque quieta</l>
               <l n="617">mente capax. par ingenium castrisque togaeque.’</l>
               <l n="618">sic genitor diuum recipitque ad sidera gressum. </l>
               <l n="619">Hic circumspectis nulli deprensus in armis</l>
               <l n="620">laudatusque Ioui Fabius mirabile quantum</l>
               <l n="621">gaudebat reducem patriae adnumerare reuersus,</l>
               <l n="622">duxerat egrediens quam secum in proelia, pubem.</l>
               <l n="623">nec membris quisquam natoue pepercit amato</l>
               <l n="624">acrius aut uidit socium per bella cruorem</l>
               <l n="625">tristior. atque idem, perfusus sanguine uictor</l>
               <l n="626">hostili, plenis repetebat moenia castris.</l>
               <l n="627">stirpe genus clarum caeloque adfinis origo.</l>
               <l n="628">nam remeans longis olim Tirynthius oris</l>
               <l n="629">et triplicis monstri famam et spectacula captas</l>
               <l n="630">mira boues hac, qua fulgent nunc moenia Romae,</l>
               <l n="631">egit ouans. tunc Arcadius, sic fama, locabat</l>
               <l n="632">inter desertos fundata Palatia dumos</l>
               <l n="633">paupere sub populo ductor, cum regia uirgo</l>
               <l n="634">hospite uicta sacro Fabium de crimine laeto</l>
               <l n="635">procreat et magni commiscet seminis ortus</l>
               <l n="636">Arcas in Herculeos mater uentura nepotes.</l>
               <l n="637">ter centum domus haec Fabios armauit in hostem</l>
               <l n="638">limine progressos uno; pulcherrima quorum</l>
               <l n="639">cunctando Fabius superauit facta ducemque</l>
               <l n="640">Hannibalem aequando. tantus tunc, Poene, fuisti. </l>
               <l n="641">Dum se perculsi renouant in bella Latini,</l>
               <l n="642">turbatus Ioue et exuta spe moenia Romae</l>
               <l n="643">pulsandi, collis Vmbros atque arua petebat</l>
               <l n="644">Hannibal, excelso summi qua uertice montis</l>
               <l n="645">deuexum lateri pendet Tuder, atque ubi latis</l>
               <l n="646">proiecta in campis nebulas exhalat inertis</l>
               <l n="647">et sedet ingentem pascens Meuania taurum,</l>
               <l n="648">dona Ioui. tum Palladios se fundit in agros</l>
               <l n="649">Picenum diues praedae atque errantibus armis,</l>
               <l n="650">quo spolia inuitant, transfert populantia signa,</l>
               <l n="651">donec pestiferos mitis Campania cursus</l>
               <l n="652">tardauit bellumque sinu indefensa recepit. </l>
               <l n="653">Hic dum stagnosi spectat templumque domosque</l>
               <l n="654">Literni ductor, uaria splendentia cernit</l>
               <l n="655">pictura belli patribus monumenta prioris</l>
               <l n="656">exhausti: nam porticibus signata manebant,</l>
               <l n="657">quis inerat longus rerum et spectabilis ordo.</l>
               <l n="658">primus bella truci suadebat Regulus ore,</l>
               <l n="659">bella neganda uiro, si noscere fata daretur.</l>
               <l n="660">at princeps Poenis indicta more parentum</l>
               <l n="661">Appius astabat pugna lauroque reuinctus</l>
               <l n="662">iustum Sarrana ducebat caede triumphum.</l>
               <l n="663">aequoreum iuxta decus et nauale tropaeum,</l>
               <l n="664">rostra gerens niuea surgebat mole columna.</l>
               <l n="665">exuuias Marti †donumque Du<add>i</add>lius, alto</l>
               <l n="666">ante omnis mersa Poenorum classe, dicabat.</l>
               <l n="667">cui, nocturnus honos, funalia clara sacerque</l>
               <l n="668">post epulas tibicen adest, castosque penatis</l>
               <l n="669">insignis laeti repetebat murmure cantus.</l>
               <pb/>
               <l n="670">cernit et extremos defuncti ciuis honores:</l>
               <l n="671">Scipio ductoris celebrabat funera Poeni,</l>
               <l n="672">Sardoa uictor terra. uidet inde ruentem</l>
               <l n="673">litoribus Libycis dispersa per agmina pubem;</l>
               <l n="674">instabat crista fulgens et terga premebat</l>
               <l n="675">Regulus: Autololes Nomadesque et Maurus et Hammon</l>
               <l n="676">et Garamas positis dedebant oppida telis.</l>
               <l n="677">lentus harenoso spumabat Bagrada campo</l>
               <l n="678">uiperea sanie, turmisque minantibus ultro</l>
               <l n="679">pugnabat serpens et cum duce bella gerebat.</l>
               <l n="680">necnon proiectum puppi frustraque uocantem</l>
               <l n="681">numina Amyclaeum mergebat perfida ponto</l>
               <l n="682">rectorem manus, et seras tibi, Regule, poenas</l>
               <l n="683">Xanthippus digni pendebat in aequore leti.</l>
               <l n="684">addiderant geminas medio consurgere fluctu</l>
               <l n="685">Aegatis: lacerae circum fragmenta uideres</l>
               <l n="686">classis et effusos fluitare in gurgite Poenos.</l>
               <l n="687">possessor pelagi pronaque Lutatius aura</l>
               <l n="688">captiuas puppis ad litora uictor agebat.</l>
               <l n="689">haec inter iuncto religatus in ordine Hamilcar,</l>
               <l n="690">ductoris genitor, cunctarum ab imagine rerum</l>
               <l n="691">totius in sese uulgi conuerterat ora.</l>
               <l n="692">sed Pacis faciem et pollutas foederis aras</l>
               <pb/>
               <l n="693">deceptumque Iouem ac dictantis iura Latinos</l>
               <l n="694">cernere erat. strictas trepida ceruice securis</l>
               <l n="695">horrebat Libys, ac summissis ordine palmis</l>
               <l n="696">orantes ueniam iurabant inrita pacta.</l>
               <l n="697">haec Eryce e summo spectabat laeta Dione. </l>
               <l n="698">Quae postquam infesto percensuit omnia uultu</l>
               <l n="699">adridens Poenus, lenta proclamat ab ira:</l>
               <l n="700">‘Non leuiora dabis nostris inscribere tectis</l>
               <l n="701">acta meae dextrae: captam, Carthago, Saguntum</l>
               <l n="702">da spectare, simul flamma ferroque ruentem;</l>
               <l n="703">perfodiant patres natorum membra. nec Alpes</l>
               <l n="704">exiguus domitas capiet locus: ardua celsis</l>
               <l n="705">persultet iuga uictor equis Garamasque Nomasque.</l>
               <l n="706">addes Ticini spumantis sanguine ripas</l>
               <l n="707">et nostrum Trebiam et Trasimenni litora Tusci</l>
               <l n="708">clausa cadaueribus. ruat ingens corpore et armis</l>
               <l n="709">Flaminius, fugiat consul manante cruore</l>
               <l n="710">Scipio et ad socios nati ceruice uehatur.</l>
               <l n="711">haec mitte in populos, et adhuc maiora dabuntur.</l>
               <l n="712">flagrantem effinges facibus, Carthago, Libyssis</l>
               <l n="713">Romam et deiectum Tarpeia rupe Tonantem.</l>
               <l n="714">interea uos, ut dignum est, ista (ocius ite)</l>
               <l n="715">o iuuenes, quorum dextris mihi tanta geruntur,</l>
               <l n="716">in cineres monumenta date atque inuoluite flammis.’</l>
               <pb/>
            </div>

            <div type="textpart" subtype="book" n="7">

               <l n="1">Interea trepidis Fabius spes unica rebus.</l>
               <l n="2">ille quidem socios atque aegram uulnere praeceps</l>
               <l n="3">Ausoniam armabat uiridique ad dura laborum</l>
               <l n="4">bellator senio iam castra mouebat in hostem,</l>
               <l n="5">sed mens humana maior non tela nec enses</l>
               <l n="6">nec fortis spectabat equos. tot milia contra</l>
               <l n="7">Poenorum inuictumque ducem, tot in agmina solus</l>
               <l n="8">ibat et in sese cuncta arma uirosque gerebat.</l>
               <l n="9">ac ni sacra seni uis impressumque fuisset</l>
               <l n="10">sistere Fortunam cunctando aduersa fouentem,</l>
               <l n="11">ultima Dardanii transisset nominis aetas.</l>
               <l n="12">ille modum superis in Punica castra fauoris</l>
               <l n="13">addidit et Libyae finem inter prospera bella</l>
               <l n="14">uincendi statuit. tumefactum cladibus ille</l>
               <l n="15">Hesperiis lento Poenum moderamine lusit.</l>
               <l n="16">summe ducum, qui regna iterum labentia Troiae</l>
               <l n="17">et fluxas Latii res maiorumque labores,</l>
               <l n="18">qui Carmentis opes et regna Euandria seruas,</l>
               <l n="19">surge, age et emerito sacrum caput insere caelo. </l>
               <l n="20">At Libyae ductor, postquam noua nomina lecto</l>
               <l n="21">dictatore uigent, raptim mutata Latinis</l>
               <l n="22">imperia haud frustra reputans, cognoscere hauebat,</l>
               <l n="23">quae fortuna uiro, quodnam decus, ultima fessis</l>
               <l n="24">ancora cur Fabius, quem post tot Roma procellas</l>
               <l n="25">Hannibali putet esse parem. feruore carentes</l>
               <l n="26">angebant anni fraudique inaperta senectus.</l>
               <l n="27">ocius accitum captiuo ex agmine poscit</l>
               <l n="28">progeniem ritusque ducis dextraeque labores.</l>
               <l n="29">Cilnius, Arreti Tyrrhenis ortus in oris,</l>
               <l n="30">clarum nomen erat. sed laeua adduxerat hora</l>
               <l n="31">Ticini iuuenem ripis, fususque ruentis</l>
               <l n="32">uulnere equi Libycis praebebat colla catenis.</l>
               <l n="33">hic ardens exire malis et rumpere uitam,</l>
               <l n="34">‘Non cum Flaminio tibi res, nec feruida Gracchi</l>
               <pb/>
               <l n="35">in manibus consulta:’ inquit ‘Tirynthia gens est;</l>
               <l n="36">quam si fata tuis genuissent, Hannibal, oris,</l>
               <l n="37">terrarum imperium Carthaginis arce uideres.</l>
               <l n="38">non ego te longa serie per singula ducam.</l>
               <l n="39">hoc sat erit: nosces Fabios certamine ab uno.</l>
               <l n="40">Veientum populi uiolata pace negabant</l>
               <l n="41">acceptare iugum, ac uicino Marte furebat</l>
               <l n="42">ad portas bellum, consulque ciebat ad arma.</l>
               <l n="43">dilectus uetiti, priuataque castra penates</l>
               <l n="44">Herculei impleuere. domo, mirabile, ab una</l>
               <l n="45">patricius iunctis exercitus ibat in armis.</l>
               <l n="46">ter centum exiluere duces. quocumque liberet</l>
               <l n="47">uno non pauidus rexisses bella magistro.</l>
               <l n="48">sed dirum egressis omen: Scelerata minaci</l>
               <l n="49">stridentis sonitu tremuerunt limina portae,</l>
               <l n="50">maximaque Herculei mugiuit numinis ara.</l>
               <l n="51">inuasere hostem, numerarique aspera uirtus</l>
               <l n="52">haud est passa uiros, et plures milite caedes.</l>
               <l n="53">saepe globo densi, saepe et per deuia passim</l>
               <l n="54">dispersi subiere uices, meritique labore</l>
               <l n="55">aequato, nulli quisquam uirtute secundus,</l>
               <l n="56">ducere ter centum Tarpeia ad templa triumphos.</l>
               <l n="57">spes heu fallaces oblitaque corda, caducum</l>
               <l n="58">mortali quodcumque datur! grex ille uirorum,</l>
               <l n="59">qui Fabia gente incolumi deforme putabat</l>
               <l n="60">publica bella geri, pariter cecidere deorum</l>
               <l n="61">inuidia, subitis circumuenientibus armis.</l>
               <l n="62">nec tamen occisos est cur laetere. supersunt</l>
               <l n="63">quot tibi si<add>n</add>t Libyaeque satis: certauerit unus</l>
               <l n="64">ter centum dextris. tam uiuida membra laborque</l>
               <l n="65">prouidus et cauta sollertia tecta quiete.</l>
               <l n="66">nec uero, calidi, nunc tu, cui sanguinis aetas,</l>
               <l n="67">foderis in pugna uelocius ilia planta</l>
               <l n="68">bellatoris equi frenisque momorderis ora.’</l>
               <pb/>
               <l n="69">quem cernens auidum leti post talia Poenus,</l>
               <l n="70">
                  <q>Nequiquam nostras, demens,</q> ait ‘elicis iras</l>
               <l n="71">et captiua paras moriendo euadere uincla.</l>
               <l n="72">uiuendum est. arta seruentur colla catena.’</l>
               <l n="73">haec iuuenis, diuisque tumens ausisque secundis. </l>
               <l n="74">At patres Latiasque nurus raptabat ad aras</l>
               <l n="75">cura deum. maesto suffusae lumina uultu</l>
               <l n="76">femineus matres graditur chorus: ordine longo</l>
               <l n="77">Iunoni pallam conceptaque uota dicabant:</l>
               <l n="78">‘Huc ades, o regina deum, gens casta precamur</l>
               <l n="79">et ferimus, digno quaecumque est nomine, turba</l>
               <l n="80">Ausonidum pulchrumque et, acu et subtemine fuluo</l>
               <l n="81">quod nostrae neuere manus, uenerabile donum.</l>
               <l n="82">ac dum decrescit matrum metus, hoc tibi, diua,</l>
               <l n="83">interea uelamen erit. si pellere nostris</l>
               <l n="84">Marmaricam terris nubem dabis, omnis in auro</l>
               <l n="85">pressa tibi uaria fulgebit gemma corona.’</l>
               <l n="86">necnon et proprio uenerantur Pallada dono</l>
               <l n="87">Phoebumque armigerumque deum primamque Dionen.</l>
               <l n="88">tanta adeo, cum res trepidae, reuerentia diuum</l>
               <l n="89">nascitur: at rarae fumant felicibus arae. </l>
               <l n="90">Dum Roma antiquos templis indicit honores,</l>
               <l n="91">iam Fabius, tacito procedens agmine et arte</l>
               <l n="92">bellandi lento similis, praecluserat omnis</l>
               <l n="93">fortunaeque hostique uias. discedere signis</l>
               <l n="94">haud licitum, summumque decus, quo tollis ad astra</l>
               <l n="95">imperii, Romane, caput, parere docebat.</l>
               <l n="96">uerum ubi prima satis conspecta in montibus altis</l>
               <l n="97">signa procul fulsitque nouis exercitus armis,</l>
               <l n="98">arrectae spes Sidonii, feruetque secundis</l>
               <l n="99">fortunae iuuenis. uincendi sola uidetur,</l>
               <l n="100">quod nondum steterint acies, mora: <q>Pergite,</q> clamat</l>
               <l n="101">‘ite citi, ruite ad portas, propellite uallum</l>
               <l n="102">pectoribus. quantum campi distamus, ad umbras</l>
               <l n="103">tantum hosti superest. resides ad bella uocantur,</l>
               <l n="104">quis pudeat certare, senes. quodcumque uidetis,</l>
               <l n="105">hoc reliquum est, primo damnatum ut inutile bello.</l>
               <l n="106">en, ubi nunc Gracchi atque ubi nunc sunt fulmina gentis</l>
               <l n="107">Scipiadae? pulsi Ausonia non ante pauentem</l>
               <l n="108">dimisere fugam quam terror ad ultima mundi</l>
               <l n="109">Oceanumque tulit. profugus nunc errat uterque</l>
               <l n="110">nomina nostra tremens et ripas seruat Hiberi.</l>
               <l n="111">est etiam, cur Flaminio mihi gloria caeso</l>
               <l n="112">creuerit, et titulis libeat cur figere nostris</l>
               <l n="113">crudum Marte uiri nomen. quot demere noster</l>
               <l n="114">huic annos Fabio gladius ualet! et tamen audet.</l>
               <l n="115">audeat. haud ultra faxo spectetur in armis.’ </l>
               <l n="116">Talia uociferans uolucri rapit agmina cursu</l>
               <l n="117">ac praeuectus equo nunc dextra prouocat hostem</l>
               <l n="118">nunc uoce increpitat, missa nunc eminus hasta</l>
               <l n="119">fertur ouans pugnaeque agitat simulacra futurae:</l>
               <l n="120">ut Thetidis proles Phrygiis Vulcania campis</l>
               <l n="121">arma tulit, clipeo amplexus terramque polumque</l>
               <l n="122">maternumque fretum totumque in imagine mundum. </l>
               <l n="123">Cassarum sedet irarum spectator et alti</l>
               <l n="124">celsus colle iugi domat exultantia corda</l>
               <l n="125">infractasque minas dilato Marte fatigat</l>
               <l n="126">sollers cunctandi Fabius, ceu nocte sub atra</l>
               <l n="127">munitis pastor stabulis per ouilia clausum</l>
               <l n="128">impauidus somni seruat pecus: effera saeuit</l>
               <l n="129">atque impasta trucis ululatus turba luporum</l>
               <l n="130">exercet morsuque quatit restantia claustra.</l>
               <pb/>
               <l n="131">Inritus incepti mouet inde atque Apula tardo</l>
               <l n="132">arua Libys passu legit ac nunc ualle residit</l>
               <l n="133">conditus occulta, si praecipitare sequentem</l>
               <l n="134">atque inopinata detur circumdare fraude,</l>
               <l n="135">nunc nocturna parat caecae celantibus umbris</l>
               <l n="136">furta uiae retroque abitum fictosque timores</l>
               <l n="137">adsimulat, tum castra citus deserta relicta</l>
               <l n="138">ostentat praeda atque inuitat prodigus hostem:</l>
               <l n="139">qualis Maeonia passim Maeandrus in ora,</l>
               <l n="140">cum sibi gurgitibus flexis reuolutus oberrat.</l>
               <l n="141">nulla uacant incepta dolis: simul omnia uersat</l>
               <l n="142">miscetque exacuens uaria ad conamina mentem,</l>
               <l n="143">sicut aquae splendor radiatus lampade solis</l>
               <l n="144">dissultat per tecta uaga sub imagine uibrans</l>
               <l n="145">luminis et tremula laquearia uerberat umbra.</l>
               <l n="146">iamque dolore furens ita secum immurmurat ira:</l>
               <l n="147">‘Obuia si primus nobis hic tela tulisset,</l>
               <l n="148">nullane nunc Trebiae et Trasimenni nomina? nulli</l>
               <l n="149">lugerent Itali? numquam Phaethontius amnis</l>
               <l n="150">sanguinea pontum turbasset decolor unda?</l>
               <l n="151">inuentum, dum se cohibet terimurque sedendo,</l>
               <l n="152">uincendi genus. en quotiens, uelut obuius iret,</l>
               <l n="153">discinxit ratione dolos fraudesque resoluit.’</l>
               <l n="154">haec secum, medio somni cum bucina noctem</l>
               <l n="155">diuideret, iamque excubias sortitus iniquas</l>
               <l n="156">tertius abrupta uigil iret ad arma quiete.</l>
               <l n="157">uertit iter Daunique retro tellure relicta</l>
               <l n="158">Campanas remeat notus populator in oras.</l>
               <l n="159">hic uero, intrauit postquam uberis arua Falerni</l>
               <l n="160">(diues ea et numquam tellus mentita colono),</l>
               <l n="161">addunt frugiferis inimica incendia ramis. </l>
               <l n="162">Haud fas, Bacche, tuos tacitum tramittere honores,</l>
               <l n="163">quamquam magna incepta uocent. memorabere, sacri</l>
               <l n="164">largitor laticis, grauidae cui nectare uites</l>
               <l n="165">nulli dant prelis nomen praeferre Falernis.</l>
               <l n="166">Massica sulcabat meliore Falernus in aeuo</l>
               <l n="167">ensibus ignotis senior iuga. pampinus umbras</l>
               <l n="168">nondum uua uiridis nudo texebat in aruo,</l>
               <l n="169">pocula nec norant sucis mulcere Lyaei,</l>
               <l n="170">fonte sitim et pura soliti defendere lympha.</l>
               <l n="171">attulit hospitio pergentem ad litora Calpes</l>
               <l n="172">extremumque diem pes dexter et hora Lyaeum,</l>
               <l n="173">nec pigitum paruosque lares humilisque subire</l>
               <l n="174">limina caelicolam tecti. cepere uolentem</l>
               <l n="175">fumosi postes et ritu pauperis aeui</l>
               <l n="176">ante focos mensae, laetus nec senserat hospes</l>
               <l n="177">aduenisse deum. sed enim de more parentum</l>
               <l n="178">grato cursabat studio instabatque senectae,</l>
               <l n="179">donec, opes festas, puris nunc poma canistris</l>
               <l n="180">composuit, nunc inriguis citus extulit hortis</l>
               <l n="181">rorantis umore dapes, tum lacte fauisque</l>
               <l n="182">distinxit dulcis epulas nulloque cruore</l>
               <l n="183">polluta castus mensa Cerealia dona</l>
               <l n="184">attulit ac primum Vestae detersit honorem</l>
               <l n="185">undique et in mediam iecit libamina flammam.</l>
               <l n="186">deesse tuos latices, hac sedulitate senili</l>
               <l n="187">captus, Iacche, uetas. subito, mirabile dictu,</l>
               <l n="188">fagina pampineo spumarunt pocula suco,</l>
               <l n="189">pauperis hospitii pretium, uilisque rubenti</l>
               <l n="190">fluxit mulctra mero, et quercu in cratera cauata</l>
               <l n="191">dulcis odoratis umor sudauit ab uuis.</l>
               <l n="192">
                  <q>En cape</q> Bacchus ait ‘nondum tibi nota, sed olim</l>
               <l n="193">uiticolae nomen peruulgatura Falerni</l>
               <pb/>
               <l n="194">munera,’ et haud ultra latuit deus. inde nitentem</l>
               <l n="195">lumine purpureo frontem cinxere corymbi,</l>
               <l n="196">et fusae per colla comae, dextraque pependit</l>
               <l n="197">cantharus, ac uitis thyrso delapsa uirenti</l>
               <l n="198">festas Nysaeo redimiuit palmite mensas.</l>
               <l n="199">nec facilis laeto certasse, Falerne, sapori,</l>
               <l n="200">postquam iterata tibi sunt pocula, iam pede risum,</l>
               <l n="201">iam lingua titubante moues, patrioque Lyaeo</l>
               <l n="202">tempora quassatus, grates et praemia digna</l>
               <l n="203">uix intellectis conaris reddere uerbis,</l>
               <l n="204">donec composuit luctantia lumina Somnus,</l>
               <l n="205">Somnus, Bacche, tibi comes additus. hinc ubi primo</l>
               <l n="206">ungula dispersit rores Phaethontia Phoebo,</l>
               <l n="207">uuiferis late florebat Massicus aruis</l>
               <l n="208">miratus nemora et lucentis sole racemos.</l>
               <l n="209">it monti decus, atque ex illo tempore diues</l>
               <l n="210">Tmolus <add>et</add> ambrosiis Ariusia pocula sucis</l>
               <l n="211">ac Methymna ferox lacibus cessere Falernis. </l>
               <l n="212">Haec tum uasta dabat terrisque infestus agebat</l>
               <l n="213">Hannibal, et sicci stimulabant sanguinis enses,</l>
               <l n="214">ludificante ducem Fabio. iamque improba castris</l>
               <l n="215">Ausoniis uota et pugnandi praua libido</l>
               <l n="216">gliscebat: proni decurrere monte parabant. </l>
               <l n="217">Da famae, da, Musa, uirum, cui uincere bina</l>
               <l n="218">concessum castra et geminos domitare furores.</l>
               <l n="219">‘Feruida si nobis corda abruptumque putassent</l>
               <l n="220">ingenium patres et si clamoribus’ inquit</l>
               <l n="221">‘turbari facilem mentem, non ultima rerum</l>
               <l n="222">et deplorati mandassent Martis habenas.</l>
               <l n="223">stat pensata diu belli sententia: uincam</l>
               <l n="224">seruare inuitos urgentisque ultima fata.</l>
               <l n="225">nulli per Fabium e uobis cecidisse licebit.</l>
               <l n="226">si lucis piget et supremis esse cupido est</l>
               <l n="227">nominis Ausonii taedetque in tempore tali</l>
               <l n="228">nullum clade noua claraeque fragore ruinae</l>
               <l n="229">insignem fecisse locum, reuocandus ab atris</l>
               <l n="230">Flaminius uobis est sedibus. ille ruendi</l>
               <l n="231">iam dudum properans signum auspiciumque dedisset.</l>
               <l n="232">an nondum praeceps uicinaque fata uidetis?</l>
               <l n="233">una, ut debellet, satis est uictoria Poeno.</l>
               <l n="234">state, uiri, et sentite ducem. cum optabile tempus</l>
               <l n="235">deposcet dextras, tunc ista ferocia dicta</l>
               <l n="236">aequentur factis. non est, mihi credite, non est</l>
               <l n="237">arduus in pugnas ferri labor: una reclusis</l>
               <l n="238">omnes iam portis in campum effuderit hora.</l>
               <l n="239">magnum illud solisque datum, quos mitis euntis</l>
               <l n="240">Iuppiter aspexit, magnum est ex hoste reuerti.</l>
               <l n="241">fortunae Libys incumbit flatuque secundo</l>
               <l n="242">fidit agens puppim. dum desinat aura sinusque</l>
               <l n="243">destituat tumidos subducto flamine uentus,</l>
               <l n="244">in rem cunctari fuerit. non ulla perenni</l>
               <l n="245">amplexu Fortuna fouet. iam copia quanto</l>
               <l n="246">artior et nullo Tyriis certamine quantum</l>
               <l n="247">detritum est famae! quin inter cetera nostra</l>
               <l n="248">haud laude afuerit, modo qui—sed parcere dictis</l>
               <l n="249">sit melius. iam uos acies et proelia et hostem</l>
               <l n="250">poscitis? o maneat, superi, fiducia talis!</l>
               <l n="251">interea exclusa maioris sorte pericli</l>
               <l n="252">me solum, quaeso, toti me opponite bello.’</l>
               <l n="253">his dictis fractus furor et rabida arma quierunt:</l>
               <l n="254">ut, cum turbatis placidum caput extulit undis</l>
               <l n="255">Neptunus totumque uidet totique uidetur</l>
               <l n="256">regnator ponto, saeui fera murmura uenti</l>
               <l n="257">dimittunt nullasque mouent in frontibus alas,</l>
               <pb/>
               <l n="258">tum sensim infusa tranquilla per aequora pace</l>
               <l n="259">languentes tacito lucent in litore fluctus. </l>
               <l n="260">Sensit cura sagax Poeni fraudisque ueneno</l>
               <l n="261">adgreditur mentes. pauca atque haec ruris auiti</l>
               <l n="262">iugera nec multis Fabius uertebat aratris:</l>
               <l n="263">Massicus uuiferis addebat nomina glaebis.</l>
               <l n="264">hinc pestem placitum moliri et spargere causas</l>
               <l n="265">in castra ambiguas. ferro flammisque pepercit</l>
               <l n="266">suspectamque loco pacem dedit arte maligna</l>
               <l n="267">ceu clandestino traheretur foedere bellum. </l>
               <l n="268">Intellectus erat Fabio, Tyriosque uidebat</l>
               <l n="269">dictator saeuire dolos. sed non uacat †aegre</l>
               <l n="270">inuidiam gladios inter lituosque timere</l>
               <l n="271">et dubia morsus famae depellere pugna,</l>
               <l n="272">donec reptantem et nequiquam saepe trahendo</l>
               <l n="273">huc illuc castra scrutantem proelia Poenum,</l>
               <l n="274">qua nemorosa iuga et scopulosi uertice colles</l>
               <l n="275">exurgunt, clausit sparsa ad diuortia turma.</l>
               <l n="276">hinc Laestrygoniae saxoso monte premebant</l>
               <l n="277">a tergo rupes, undosis squalida terris</l>
               <l n="278">hinc Literna palus, nec ferri aut militis usum</l>
               <l n="279">poscebat regio, saeptos sed fraude locorum</l>
               <l n="280">arta fames poenas miserae exactura Sagunti</l>
               <l n="281">urgebat, finisque aderat Carthaginis armis. </l>
               <l n="282">Cuncta per et terras et lati stagna profundi</l>
               <l n="283">condiderat somnus, positoque labore dierum</l>
               <l n="284">pacem nocte datam mortalibus orbis agebat.</l>
               <l n="285">at non Sidonium curis flagrantia corda</l>
               <l n="286">ductorem uigilesque metus haurire sinebant</l>
               <l n="287">dona soporiferae noctis. nam membra cubili</l>
               <l n="288">erigit et fului circumdat pelle leonis,</l>
               <l n="289">qua super instratos proiectus gramine campi</l>
               <l n="290">presserat ante toros. tunc ad tentoria fratris</l>
               <l n="291">fert gressus uicina citos. nec degener ille</l>
               <l n="292">belligeri ritus taurino membra iacebat</l>
               <l n="293">effultus tergo et mulcebat tristia somno.</l>
               <l n="294">haud procul hasta uiri terrae defixa propinquae,</l>
               <l n="295">et dir<add>a</add> e summa pendebat cuspide cassis;</l>
               <l n="296">at clipeus circa loricaque et ensis et arcus</l>
               <l n="297">et telum Baliare simul tellure quiescunt.</l>
               <l n="298">iuxta lecta manus, iuuenes in Marte probati,</l>
               <l n="299">et sonipes strato carpebat gramina dorso.</l>
               <l n="300">ut pepulere leuem intrantis uestigia somnum,</l>
               <l n="301">
                  <q>Heus!</q> inquit (pariterque manus ad tela ferebat)</l>
               <l n="302">
                  <q>quae te cura uigil fessum, germane, fatigat?</q>
               </l>
               <l n="303">ac iam constiterat sociosque in caespite fusos</l>
               <l n="304">incussa reuocat castrorum ad munera planta,</l>
               <l n="305">cum Libyae ductor: ‘Fabius me noctibus aegris,</l>
               <l n="306">in curas Fabius nos excitat, illa senectus</l>
               <l n="307">heu fatis quae sola meis currentibus obstat!</l>
               <l n="308">cernis ut armata circumfundare corona,</l>
               <l n="309">et uallet clausos collectus miles in orbe<add>m</add>.</l>
               <l n="310">uerum, age, nunc quando res artae, percipe porro</l>
               <l n="311">quae meditata mihi. latos correpta per agros</l>
               <l n="312">armenta adsueto belli de more secuntur.</l>
               <l n="313">cornibus arentis edicam innectere ramos</l>
               <l n="314">sarmentique leuis fronti religare maniplos,</l>
               <l n="315">admotus cum feruorem disperserit ignis</l>
               <l n="316">ut passim exultent stimulante dolore iuuenci</l>
               <l n="317">et uaga per collis ceruice incendia iactent.</l>
               <l n="318">tum terrore nouo trepidus laxabit iniquas</l>
               <l n="319">custos excubias maioraque nocte timebit.</l>
               <l n="320">si cordi consulta (moras extrema recusant)</l>
               <l n="321">accingamur’ ait. gemino tentoria gressu</l>
               <l n="322">inde petunt. ingens clipeo ceruice reposta</l>
               <pb/>
               <l n="323">inter equos interque uiros interque iacebat</l>
               <l n="324">capta manu spolia et rorantia caede Maraxes</l>
               <l n="325">ac dirum, in somno ceu bella capesseret, amens</l>
               <l n="326">clamorem tum forte dabat dextraque tremente</l>
               <l n="327">arma toro et notum quaerebat feruidus ensem.</l>
               <l n="328">huic Mago, inuersa quatiens ut dispulit hasta</l>
               <l n="329">bellantem somnum, ‘Tenebris, fortissime ductor,</l>
               <l n="330">iras compesce atque in lucem proelia differ.</l>
               <l n="331">ad fraudem occultamque fugam tutosque receptus</l>
               <l n="332">nunc nocte utendum est. arentis nectere frondes</l>
               <l n="333">cornibus et latis accensa immittere siluis</l>
               <l n="334">armenta, oppositi reserent quo claustra manipli,</l>
               <l n="335">germanus parat atque obsessa euellere castra.</l>
               <l n="336">emergamus, et hic Fabio persuadeat astus</l>
               <l n="337">non certare dolis.’ nihil hinc cunctante, sed acris</l>
               <l n="338">incepti laeto iuuene, ad tentoria Acherrae</l>
               <l n="339">festinant, cui parca quies minimumque soporis,</l>
               <l n="340">nec notum somno noctes aequare: feroci</l>
               <l n="341">peruigil inseruibat equo fessumque leuabat</l>
               <l n="342">tractando et frenis ora exagitata fouebat.</l>
               <l n="343">at socii renouant tela arentemque cruorem</l>
               <l n="344">ferro detergent et dant mucronibus iras.</l>
               <l n="345">quid fortuna loci poscat, quid tempus, et ipsi</l>
               <l n="346">quaenam agitent, pandunt et coeptis ire ministrum</l>
               <l n="347">haud segnem hortantur. discurrit tessera castris,</l>
               <l n="348">intentiquo docent, quae sint properanda, mone<add>n</add>tque</l>
               <l n="349">quisque suos: instat trepidis stimulatque ruentis</l>
               <l n="350">nauus abire timor, dum caeca silentia dumque</l>
               <l n="351">maiores umbrae. rapida iam subdita peste</l>
               <l n="352">uirgulta atque altis surgunt e cornibus ignes.</l>
               <l n="353">hic uero ut, gliscente malo et quassantibus aegra</l>
               <l n="354">armentis capita, adiutae pinguescere flammae</l>
               <l n="355">coepere et uincens fumos erumpere uertex,</l>
               <l n="356">per collis dumosque (lues agit atra) per altos</l>
               <l n="357">saxosi scopulos montis lymphata feruntur</l>
               <l n="358">corpora anhela boum, atque obsessis naribus igni</l>
               <l n="359">luctantur frustra rabidi mugire iuuenci.</l>
               <l n="360">per iuga, per uallis errat Vulcania pestis</l>
               <l n="361">nusquam stante malo, uicinaque litora fulgent:</l>
               <l n="362">quam multa adfixus caelo sub nocte serena</l>
               <l n="363">fluctibus e mediis sulcator nauita ponti</l>
               <l n="364">astra uidet, quam multa uidet, feruoribus atris</l>
               <l n="365">cum Calabros urunt ad pinguia pabula saltus,</l>
               <l n="366">uertice Gargani residens incendia pastor. </l>
               <l n="367">At facie subita uolitantum montibus altis</l>
               <l n="368">flammarum, quis tunc ce<add>ci</add>dit custodia sorti,</l>
               <l n="369">horrere atque ipsos nullo spargente uagari</l>
               <l n="370">credere et indomitos pasci sub collibus ignes.</l>
               <l n="371">caelone exciderint, et magna fulmina dextra</l>
               <l n="372">torserit Omnipotens, an caecis rupta cauernis</l>
               <l n="373">fuderit egestas accenso sulphure flammas</l>
               <l n="374">infelix tellus, media in formidine quaerunt.</l>
               <l n="375">iamque abeunt, faucesque uiae citus occupat armis</l>
               <l n="376">Poenus et in patulos exultans emicat agros.</l>
               <l n="377">huc tamen usque uigil processerat arte regendi</l>
               <l n="378">dictator Trebiam et Tusci post stagna profundi,</l>
               <l n="379">esset ut Hannibali Fabium Romanaque tela</l>
               <l n="380">euasisse satis. quin et uestigia pulsi</l>
               <l n="381">et gressus premeret castris, ni sacra uocarent</l>
               <l n="382">ad patrios ueneranda deos. tum uersus ad urbem</l>
               <l n="383">adloquitur iuuenem, cui mos tramittere signa</l>
               <l n="384">et belli summam primasque iubebat habenas,</l>
               <l n="385">atque his praeformat dictis fingitque monendo:</l>
               <l n="386">‘Si factis nondum, Minuci, te cauta probare</l>
               <l n="387">erudiit Fortuna meis, nec ducere uerba</l>
               <pb/>
               <l n="388">ad uerum decus ac prauis arcere ualebunt.</l>
               <l n="389">uidisti clausum Hannibalem. nil miles et alae</l>
               <l n="390">iuuere aut densis legio conferta maniplis.</l>
               <l n="391">testor te, solus clausi nec deinde morabor.</l>
               <l n="392">dis sine me libare dapem et sollemnia ferre:</l>
               <l n="393">hunc iterum atque iterum uinctum uel montibus altis</l>
               <l n="394">amnibus aut rapidis (modo pugna absistite) tradam.</l>
               <l n="395">interea (crede experto, non fallimus) aegris</l>
               <l n="396">nil mouisse salus rebus. sit gloria multis</l>
               <l n="397">et placeat, quippe egregium, prosternere ferro</l>
               <l n="398">hostem, sed Fabio sit uos seruasse triumphus.</l>
               <l n="399">plena tibi castra atque intactus uulnere miles</l>
               <l n="400">creditur: hos nobis (erit haec ti<add>bi</add> gloria) redde.</l>
               <l n="401">iam cernes Libycum hu<add>i</add>c uallo adsultare leonem,</l>
               <l n="402">iam praedas offerre tibi, iam uertere terga,</l>
               <l n="403">respectantem adeo atque iras cum fraude coquentem.</l>
               <l n="404">claude, oro, castra et cunctas spes eripe pugnae.</l>
               <l n="405">haec monuisse satis. sed si compescere corda</l>
               <l n="406">non datur oranti, magno te iure pioque</l>
               <l n="407">dictator capere arma ueto.’ sic castra relinquens</l>
               <l n="408">uallarat monitis ac se referebat ad urbem. </l>
               <l n="409">Ecce autem flatu classis Phoenissa secundo</l>
               <l n="410">litora Caietae Laestrygoniosque recessus</l>
               <l n="411">sulcabat rostris portusque intrarat apertos</l>
               <l n="412">ac totus multo spumabat remige pontus,</l>
               <l n="413">cum trepidae fremitu uitreis e sedibus antri</l>
               <l n="414">aequoreae pelago simul emersere sorores</l>
               <l n="415">ac possessa uident infestis litora proris.</l>
               <l n="416">tum magno perculsa metu Nereia turba</l>
               <l n="417">attonitae propere refluunt ad limina nota,</l>
               <l n="418">Telebou<add>m</add> medio surgunt qua regna profundo</l>
               <l n="419">pumiceaeque procul sedes. immanis in antro</l>
               <l n="420">conditur abrupto Proteus ac spumea late</l>
               <l n="421">cautibus obiectis reiectat caerula uates.</l>
               <l n="422">is postquam (sat gnarus enim rerumque metusque)</l>
               <l n="423">per uarias lusit formas et terruit atri</l>
               <l n="424">serpentis squamis horrendaque sibila torsit</l>
               <l n="425">aut fremuit toruo mutatus membra leone,</l>
               <l n="426">
                  <q>Dicite,</q> ait ‘quae causa uiae? quisue ora repente</l>
               <l n="427">peruasit pallor? cur scire futura libido?’ </l>
               <l n="428">Ad quae Cymodoce, Nympharum maxima natu</l>
               <l n="429">Italidum: ‘Nosti nostros, praesage, timores.</l>
               <l n="430">quid Tyriae classes ereptaque litora nobis</l>
               <l n="431">portendunt? num migrantur Rhoeteia regna</l>
               <l n="432">in Libyam superis? aut hos Sarranus habebit</l>
               <l n="433">nauita iam portus? patria num sede fugatae</l>
               <l n="434">Atlantem et Calpen extrema habitabimus antra?’ </l>
               <l n="435">Tunc sic euoluens repetita exordia retro</l>
               <l n="436">incipit ambiguus uates reseratque futura:</l>
               <l n="437">‘Laomedonteus Phrygia cum sedit in Ida</l>
               <l n="438">pastor et errantis dumosa per auia tauros</l>
               <l n="439">arguta reuocans ad roscida pascua canna</l>
               <l n="440">audiuit sacrae lentus certamina formae,</l>
               <l n="441">tum matris currus niueos agitabat olores</l>
               <l n="442">tempora sollicitus litis seruasse Cupido.</l>
               <l n="443">paruulus ex umero corytos et aureus arcus</l>
               <l n="444">fulgebat, nutuque uetans trepidare parentem</l>
               <l n="445">monstrabat grauidam telis se ferre pharetram.</l>
               <l n="446">ast alius niuea comebat fronte capillos,</l>
               <l n="447">purpureos alius uestis religabat amictus.</l>
               <l n="448">cum sic suspirans roseo Venus ore decoros</l>
               <l n="449">adloquitur natos: ‘Testis certissima uestrae</l>
               <l n="450">ecce dies pietatis adest. quis credere saluis</l>
               <l n="451">hoc ausit uobis? de forma atque ore (quid ultra</l>
               <pb/>
               <l n="452">iam superest rerum?) certat Venus. omnia paruis</l>
               <l n="453">si mea tela dedi blando medicata ueneno,</l>
               <l n="454">si uester, caelo ac terris qui foedera sancit,</l>
               <l n="455">stat supplex, cum uultis, auus: uictoria nostra</l>
               <l n="456">Cypron Idymaeas referat de Pallade palmas,</l>
               <l n="457">de Iunone Paphos centum mihi fumet in aris.’</l>
               <l n="458">dumque haec aligeris instat Cytherea, sonabat</l>
               <l n="459">omne nemus gradiente dea. iam bellica uirgo,</l>
               <l n="460">aegide deposita et qua adsuetum casside crinem</l>
               <l n="461">inuoluit, nec compta tamen pacemque serenis</l>
               <l n="462">condiscens oculis, ibat lucoque ferebat</l>
               <l n="463">praedicto sacrae uestigia concita plantae.</l>
               <l n="464">parte alia intrabat iussis Saturnia siluis,</l>
               <l n="465">iudicium Phrygis et fastus pastoris et Iden</l>
               <l n="466">post fratris latura toros. postrema nitenti</l>
               <l n="467">adfulsit uultu ridens Venus: omnia circa</l>
               <l n="468">et nemora et penitus frondosis rupibus antra</l>
               <l n="469">spirantem sacro traxerunt uertice odorem.</l>
               <l n="470">nec iudex sedisse ualet, fessique nitoris</l>
               <l n="471">luce cadunt oculi, ac metuit dubitasse uideri.</l>
               <l n="472">sed uictae fera bella deae uexere per aequor,</l>
               <l n="473">atque excisa suo pariter cum iudice Troia.</l>
               <l n="474">tum pius Aeneas terris iactatus et undis</l>
               <l n="475">Dardanios Itala posuit tellure penatis.</l>
               <l n="476">dum cete ponto innabunt, dum sidera caelo</l>
               <l n="477">lucebunt, dum sol Indo se litore tollet,</l>
               <l n="478">hic regna et nullae regnis per saecula metae.</l>
               <l n="479">at uos, o natae, currit dum immobile filum,</l>
               <l n="480">Hadriaci fugite infaustas Sasonis harenas.</l>
               <l n="481">sanguineis tumidus ponto miscebitur undis</l>
               <l n="482">Aufidus et rubros impellet in aequora fluctus,</l>
               <l n="483">damnatoque deum quondam per carmina campo</l>
               <l n="484">Aetolae rursus Teucris pugnabitis umbrae.</l>
               <l n="485">Punica Romuleos quatient mox spicula muros,</l>
               <l n="486">multaque Hasdrubalis fulgebit strage Metaurus.</l>
               <l n="487">hinc ille in furto genitus patruique piabit</l>
               <l n="488">idem ultor patrisque necem; tum litus Elissae</l>
               <l n="489">implebit flammis auelletque Itala Poenum</l>
               <l n="490">uiscera torrentem et propriis superabit in oris.</l>
               <l n="491">huic Carthago armis, huic Africa nomine cedet,</l>
               <l n="492">hic dabit ex sese qui tertia bella fatiget</l>
               <l n="493">et cinerem Libyae ferat in Capitolia uictor.’ </l>
               <l n="494">Quae dum arcana deum uates euoluit in antro,</l>
               <l n="495">iam monita et Fabium bellique equitumque magister</l>
               <l n="496">exuerat mente ac praeceps tendebat in hostem.</l>
               <l n="497">pascere nec Poenus prauum ac nutrire furorem</l>
               <l n="498">deerat et, ut paruo maiora ad proelia damno</l>
               <l n="499">eliceret, dabat interdum simulantia terga:</l>
               <l n="500">non aliter, quam qui sparsa per stagna profundi</l>
               <l n="501">euocat e liquidis piscem penetralibus esca,</l>
               <l n="502">cumque leuem summa uidit iam nare sub unda,</l>
               <l n="503">ducit sinuato captiuum ad litora lino. </l>
               <l n="504">Fama furit uersos hostis, Poenumque salutem</l>
               <l n="505">inuenisse fuga: liceat si uincere, finem</l>
               <l n="506">promitti cladum, sed enim dicione carere</l>
               <l n="507">uirtutem, et poenas uincentibus esse repostas.</l>
               <l n="508">clausurum iam castra ducem rursusque referri</l>
               <l n="509">uaginae iussurum enses, reddatur in armis</l>
               <l n="510">ut ratio, et purget miles cur uicerit hostem.</l>
               <l n="511">haec uulgus. necnon patrum Saturnia mentes</l>
               <l n="512">inuidiae stimulo fodit et popularibus auris.</l>
               <l n="513">tunc indigna fide censent optandaque Poeno,</l>
               <l n="514">quae mox haud paruo luerent damnata periclo. </l>
               <l n="515">Diuiditur miles, Fabioque equitumque magistro</l>
               <l n="516">imperia aequantur penitus. cernebat et expers</l>
               <pb/>
               <l n="517">irarum senior, magnas ne penderet alti</l>
               <l n="518">erroris poenas patria inconsulta, timebat.</l>
               <l n="519">ac tum, multa putans secum, ut remeauit ab urbe,</l>
               <l n="520">partitus socias uires, uicina propinquis</l>
               <l n="521">signa iugis locat et specula sublimis ab alta</l>
               <l n="522">non Romana minus seruat quam Punica castra.</l>
               <l n="523">nec mora. disiecto Minuci uecordia uallo</l>
               <l n="524">perdendi simul et pereundi ardebat amore. </l>
               <l n="525">Quem postquam rapidum uidit procedere castris</l>
               <l n="526">hinc Libys, hinc Fabius, simul accendere sagacis</l>
               <l n="527">in subitum curas: propere capere arma maniplis</l>
               <l n="528">edicit uallique tenet munimine turmas</l>
               <l n="529">Ausonius, torquet totas in proelia uires</l>
               <l n="530">Poenorum ductor propellitque agmina uoce:</l>
               <l n="531">‘Dum dictator abest, rape, miles, tempora pugnae.</l>
               <l n="532">non sperata diu plano certamina campo</l>
               <l n="533">offert ecce deus. quando data copia, longum</l>
               <l n="534">detergete situm ferro multoque cruore</l>
               <l n="535">exsatiate, uiri, plenos rubiginis enses.’ </l>
               <l n="536">Atque ea Cunctator pensabat ab aggere ualli</l>
               <l n="537">perlustrans campos oculis, tantoque periclo</l>
               <l n="538">discere, quinam esset Fabius, te, Roma, dolebat.</l>
               <l n="539">cui natus iuncta arma ferens <q>Dabit improbus,</q> inquit</l>
               <l n="540">‘quas dignum est, poenas, qui per suffragia caeca</l>
               <l n="541">inuasit nostros haec ad discrimina fasces.</l>
               <l n="542">insanae spectate tribus. pro lubrica rostra</l>
               <l n="543">et uanis fora laeta uiris! nunc munera Martis</l>
               <l n="544">aequent imperio et solem concedere nocti</l>
               <l n="545">sciscant imbelles. magna mercede piabunt</l>
               <l n="546">erroris rabiem et nostrum uiolasse parentem.’</l>
               <l n="547">tum senior, quatiens hastam lacrimisque coortis.</l>
               <l n="548">‘Sanguine Poenorum, iuuenis, tam tristia dicta</l>
               <l n="549">sunt abolenda tibi. patiarne ante ora manusque</l>
               <l n="550">ciuem deleri nostras, aut uincere Poenum,</l>
               <l n="551">me spectante, sinam? non aequauisse minorem</l>
               <l n="552">soluetur culpa si sunt mihi talia corda?</l>
               <l n="553">iamque hoc, ne dubites, longaeui, nate, parentis</l>
               <l n="554">accipe et aeterno fixum sub pectore serua:</l>
               <l n="555">succensere nefas patriae, nec foedior ulla</l>
               <l n="556">culpa sub extremas fertur mortalibus umbras.</l>
               <l n="557">sic docuere senes. quantus qualisque fuisti,</l>
               <l n="558">cum pulsus lare et extorris Capitolia curru</l>
               <l n="559">intrares exul, tibi corpora caesa, Camille,</l>
               <l n="560">damnata quot sunt dextra! pacata fuissent</l>
               <l n="561">ni consulta uiro mensque impenetrabilis irae,</l>
               <l n="562">mutassentque solum sceptris Aeneia regna</l>
               <l n="563">nullaque nunc stares terrarum uertice, Roma.</l>
               <l n="564">pone iras, o nate, meas. socia arma feramus</l>
               <l n="565">et celeremus opem.’ iamque intermixta sonabant</l>
               <l n="566">classica, procursusque uiros conliserat acer. </l>
               <l n="567">Primus claustra manu portae dictator et altos</l>
               <l n="568">disiecit postis rupitque in proelia cursum.</l>
               <l n="569">non grauiore mouent uenti certamina mole</l>
               <l n="570">Odrysius Boreas et Syrtim tollere pollens</l>
               <l n="571">Africus, obnixi cum bella furentia torquent:</l>
               <l n="572">distraxere fretum ac diuersa ad litora uoluunt</l>
               <l n="573">aequor quisque suum; sequitur stridente procella</l>
               <l n="574">nunc huc, nunc illuc, raptum mare et intonat undis.</l>
               <l n="575">haud prorsus daret ullus honos tellusque subacta</l>
               <l n="576">Phoenicum et Carthago ruens, iniuria quantum</l>
               <l n="577">orta ex inuidia decoris tulit. omnia namque</l>
               <l n="578">dura simul deuicta uiro, metus, Hannibal, irae,</l>
               <l n="579">inuidia, atque una fama et fortuna subactae. </l>
               <l n="580">Poenus ab excelso rapidos decurrere uallo</l>
               <pb/>
               <l n="581">ut uidit, tremuere irae, ceciditque repente</l>
               <l n="582">cum gemitu spes haud dubiae praesumpta ruinae.</l>
               <l n="583">quippe aciem denso circumuallauerat orbe</l>
               <l n="584">hausurus clausos coniectis undique telis.</l>
               <l n="585">atque hic Dardanius prauo certamine ductor</l>
               <l n="586">iam Styga et aeternas intrarat mente tenebras</l>
               <l n="587">(nam Fabium auxiliumque uiri sperare pudebat),</l>
               <l n="588">cum senior gemino complexus proelia cornu</l>
               <l n="589">ulteriore ligat Poenorum terga corona</l>
               <l n="590">et modo claudentis aciem nunc, extima cingens,</l>
               <l n="591">clausos ipse tenet. maiorem surgere in arma</l>
               <l n="592">maioremque dedit cerni Tirynthius. altae</l>
               <l n="593">scintillant cristae et, mirum, uelocibus ingens</l>
               <l n="594">per subitum membris uenit uigor: ingerit hastas</l>
               <l n="595">auersumque premit telorum nubibus hostem:</l>
               <l n="596">qualis post iuuenem, nondum subeunte senecta,</l>
               <l n="597">rector erat Pylius bellis aetate secunda. </l>
               <l n="598">Inde ruens Thurin et Buten et Narin et Arsen</l>
               <l n="599">dat leto fisumque manus conferre Mahalcen,</l>
               <l n="600">cui decus insigne et quaesitum cuspide nomen.</l>
               <l n="601">tum Garadum largumque comae prosternit Adherben</l>
               <l n="602">et geminas acies superantem uertice Thulin,</l>
               <l n="603">qui summas alto prensabat in aggere pinnas,</l>
               <l n="604">eminus hos, gladio Sapharum gladioque Monaesum</l>
               <l n="605">et Morinum pugnas aeris stridore cientem,</l>
               <l n="606">dexteriore gena cum sedit letifer ictus,</l>
               <l n="607">perque tubam fixae decurrens uulnere malae</l>
               <l n="608">extremo fluxit propulsus murmure sanguis.</l>
               <l n="609">proximus huic iaculo Nasamonius occidit Idmon.</l>
               <l n="610">namque super tepido lapsantem sanguine et aegra</l>
               <l n="611">lubrica nitentem nequiquam euadere planta</l>
               <l n="612">impacto prosternit equo trepideque leuantem</l>
               <l n="613">membra adflicta solo pressa uiolentius hasta</l>
               <l n="614">implicuit terrae telumque in caede reliquit.</l>
               <l n="615">haeret humi cornus motu tremefacta iacentis</l>
               <l n="616">et campo seruat mandatum adfixa cadauer. </l>
               <l n="617">Necnon exemplo laudis furiata iuuentus,</l>
               <l n="618">Sullaeque Crassique simul iunctusque Metello</l>
               <l n="619">Furnius ac melior dextrae Torquatus, inibant</l>
               <l n="620">proelia et unanimi uel morte emisse uolebant</l>
               <l n="621">spectari Fabio. miser hic uestigia retro</l>
               <l n="622">dum rapit et molem subducto corpore uitat</l>
               <l n="623">intorti Bibulus saxi atque in terga refertur,</l>
               <l n="624">strage super lapsus socium, qua fibula morsus</l>
               <l n="625">loricae crebro laxata resoluerat ictu,</l>
               <l n="626">accepit lateri penitusque in uiscera adegit</l>
               <l n="627">extabat fixo quod forte cadauere ferrum.</l>
               <l n="628">heu sortem necis! euasit Garamantica tela</l>
               <l n="629">Marmaridumque manus, ut inerti cuspide fusus</l>
               <l n="630">occideret, telo non in sua uulnera misso.</l>
               <l n="631">uoluitur exanimis, turpatque decora iuuenta</l>
               <l n="632">ora nouus pallor. membris dimissa solutis</l>
               <l n="633">arma fluunt, erratque niger per lumina somnus. </l>
               <l n="634">Venerat ad bellum Tyria Sidone, nepotum</l>
               <l n="635">excitus prece, et auxilio socia arma ferebat,</l>
               <l n="636">Eoa tumidus pharetrati militis ala,</l>
               <l n="637">gens Cadmi, Cleadas; fulua cui plurima passim</l>
               <l n="638">casside et aurato fulgebat gemma monili,</l>
               <l n="639">qualis ubi Oceani renouatus Lucifer unda</l>
               <l n="640">laudatur Veneri et certat maioribus astris.</l>
               <l n="641">ostro ipse ac sonipes ostro totumque per agmen</l>
               <l n="642">purpura Agenoreis saturata micabat aenis.</l>
               <l n="643">hic auidum pugnae <add>et</add> tam clarum excidere nomen</l>
               <l n="644">Brutum exoptantem, uarie nunc laeuus in orbem,</l>
               <l n="645">nunc dexter leuibus flexo per deuia gyris</l>
               <l n="646">ludificatus equo, uolucrem post terga sagittam</l>
               <l n="647">fundit Achaemenio detractans proelia ritu.</l>
               <l n="648">nec damnata manus, medio sed, flebile, mento</l>
               <pb/>
               <l n="649">armigeri Cascae penetrabilis haesit harundo</l>
               <l n="650">oblicumque secans subrecta cuspide uulnus</l>
               <l n="651">umenti ferrum admouit tepefacta palato.</l>
               <l n="652">at Brutus diro casu turbatus amici</l>
               <l n="653">ausum multa uirum et spargentem in uulnera saeuos</l>
               <l n="654">fraude fugae calamos, iam nullis cursibus instat</l>
               <l n="655">prendere cornipedis, sed totam pectoris iram</l>
               <l n="656">mandat atrox hastae telumque uolatile nodo</l>
               <l n="657">excutit et summum, qua laxa monilia crebro</l>
               <l n="658">nudabant uersu, tramittit cuspide pectus.</l>
               <l n="659">labitur intento cornu transfossus, et una</l>
               <l n="660">arcum laeua cadens, dimisit dextra sagittam. </l>
               <l n="661">At non tam tristi sortitus proelia Marte</l>
               <l n="662">Phoebei Soractis honor Carmelus agebat.</l>
               <l n="663">sanguine quippe suo iam Bagrada tinxerat ensem,</l>
               <l n="664">dux rectorque Nubae populi, iam fusus eidem</l>
               <l n="665">Zeusis Amyclaei stirps impacata Phalanti,</l>
               <l n="666">quem tulerat mater claro Phoenissa Laconi.</l>
               <l n="667">talia dum metuit, nec pugnae fisus in hoste</l>
               <l n="668">tam rapido nec deinde fugae, suadente pauore,</l>
               <l n="669">per dumos miser in uicina cacumina quercus</l>
               <l n="670">repserat atque alta sese occultabat in umbra</l>
               <l n="671">Hampsicus, insistens tremulis sub pondere ramis.</l>
               <l n="672">hunc longa multa orantem Carmelus et altos</l>
               <l n="673">mutantem saltu ramos transuerberat hasta,</l>
               <l n="674">ut, qui uiscatos populatur harundine lucos,</l>
               <l n="675">dum nemoris celsi procera cacumina sensim</l>
               <l n="676">substructa certat tacitus contingere meta,</l>
               <l n="677">sublimem calamo sequitur crescente uolucrem.</l>
               <l n="678">effudit uitam, atque alte manante cruore</l>
               <l n="679">membra pependerunt curuato exanguia ramo. </l>
               <l n="680">Iamque in palantis ac uersos terga feroces</l>
               <l n="681">pugnabant Itali, subitus cum mole pauenda</l>
               <l n="682">terrificis Maurus prorumpit Tunger in armis.</l>
               <l n="683">nigra uiro membra, et furui iuga celsa trahebant</l>
               <l n="684">cornipedes, totusque nouae formidinis arte</l>
               <l n="685">concolor aequabat liuentia currus equorum</l>
               <l n="686">terga: nec erectis similes imponere cristis</l>
               <l n="687">cessarat pennas, aterque tegebat amictus:</l>
               <l n="688">ceu quondam aeternae regnator noctis, ad imos</l>
               <l n="689">cum fugeret thalamos Hennaea uirgine rapta,</l>
               <l n="690">egit nigrantem Stygia caligine currum.</l>
               <l n="691">at Cato, tum prima sparsus lanugine malas,</l>
               <l n="692">quod peperere decus Circaeo Tuscula dorso</l>
               <l n="693">moenia, Laertae quondam regnata nepoti,</l>
               <l n="694">quamquam tardatos turbata fronte Latinos</l>
               <l n="695">collegisse gradum uidet, imperterritus ipse</l>
               <l n="696">ferrata calce atque effusa largus habena</l>
               <l n="697">cunctantem impellebat equum. negat obuius ire</l>
               <l n="698">et trepidat cassa sonipes exterritus umbra.</l>
               <l n="699">tum celer in pugnam dorso delatus ab alto</l>
               <l n="700">alipedem planta currum premit atque uolanti</l>
               <l n="701">adsilit a tergo. cecidere et lora repente</l>
               <l n="702">et stimuli, ferrumque super ceruice tremiscens</l>
               <l n="703">palluit infelix subducto sanguine Maurus.</l>
               <l n="704">ora rapit gladio praefixaque cuspide portat. </l>
               <l n="705">At saeuo Mauorte ferox perrumpit anhelum</l>
               <l n="706">dictator cum caede globum. miserabile uisu,</l>
               <l n="707">uulneribus fessum ac multo labente cruore</l>
               <l n="708">ductorem cernit suprema ac foeda precantem.</l>
               <l n="709">manauere genis lacrimae, clipeoque pauentem</l>
               <l n="710">protegit et natum stimulans ‘Fortissime, labem</l>
               <l n="711">hanc pellamus’ ait ‘Poenoque ob mitia facta,</l>
               <l n="712">quod nullos nostris ignis disperserit aruis,</l>
               <l n="713">dignum expendamus pretium.’ tunc arte paterna</l>
               <l n="714">ac stimulis gaudens iuuenis circumdata Poenum</l>
               <l n="715">agmina deturbat gladio campumque relaxat,</l>
               <l n="716">donec Sidonius decederet aequore ductor:</l>
               <pb/>
               <l n="717">ceu, stimulante fame, rapuit cum Martius agnum</l>
               <l n="718">auerso pastore lupus fetumque trementem</l>
               <l n="719">ore tenet presso, tum, si uestigia cursu</l>
               <l n="720">auditis celeret balatibus obuia pastor,</l>
               <l n="721">iam sibimet metuens, spirantem dentibus imis</l>
               <l n="722">reiectat praedam et uacuo fugit aeger hiatu.</l>
               <l n="723">†tum demum, Tyriis quas circumfuderat atra</l>
               <l n="724">tempestas, Stygiae tandem fugere tenebrae.</l>
               <l n="725">torpebant dextra<add>e</add>, et sese meruisse negabant</l>
               <l n="726">seruari, subitisque bonis mens aegra natabat:</l>
               <l n="727">ut, qui conlapsa pressi iacuere ruina,</l>
               <l n="728">eruta cum subito membra et nox atra recessit,</l>
               <l n="729">coniuent solemque pauent agnoscere uisu. </l>
               <l n="730">Quis actis senior numerato milite laetus</l>
               <l n="731">collis et tuto repetebat in aggere castra.</l>
               <l n="732">ecce autem e media iam morte renata iuuentus</l>
               <l n="733">clamorem tollens ad sidera et ordine longo</l>
               <pb/>
               <l n="734">ibat ouans Fabiumque decus Fabiumque salutem</l>
               <l n="735">certatim et magna memorabant uoce parentem.</l>
               <l n="736">tum qui partitis dissederat ante maniplis</l>
               <l n="737">
                  <q>Sancte</q> ait ‘o genitor, reuocato ad lucis honorem</l>
               <l n="738">si fas uera queri, cur nobis castra uirosque</l>
               <l n="739">diuidere est licitum? patiens cur arma dedisti,</l>
               <l n="740">quae solus rexisse uales? hoc munere lapsi</l>
               <l n="741">aeternas multo cum sanguine uidimus umbras.</l>
               <l n="742">ocius huc aquilas seruataque signa referte.</l>
               <l n="743">hic patria est, murique urbis stant pectore in uno.</l>
               <l n="744">tuque dolos, Poene, atque astus tandem exue notos:</l>
               <l n="745">cum solo tibi iam Fabio sunt bella gerenda.’ </l>
               <l n="746">Haec ubi dicta dedit, mille hinc, uenerabile uisu,</l>
               <l n="747">caespite de uiridi surgunt properantibus arae.</l>
               <l n="748">nec prius aut epulas aut munera grata Lyaei</l>
               <l n="749">fas cuiquam tetigisse fuit quam multa precatus</l>
               <l n="750">in mensam Fabio sacrum libauit honorem.</l>
               <pb/>
            </div>

            <div type="textpart" subtype="book" n="8">

               <l n="1">Primus Agenoridum cedentia terga uidere</l>
               <l n="2">Aeneadis dederat Fabius. Romana parentem</l>
               <l n="3">solum castra uocant, solum uocat Hannibal hostem</l>
               <l n="4">impatiensque morae fremit: ut sit copia Martis,</l>
               <l n="5">expectanda uiri fata optandumque sub armis</l>
               <l n="6">Parcarum auxilium. namque hac spirante senecta</l>
               <l n="7">nequiquam sese Latium sperare cruorem.</l>
               <l n="8">iam uero concors miles signisque relatis</l>
               <l n="9">indiuisus honos, iterumque et rursus eidem</l>
               <l n="10">soli obluctandum Fabio maioribus aegrum</l>
               <l n="11">angebant curis. lentando feruida bella</l>
               <l n="12">dictator cum multa adeo, tum miles egenus</l>
               <l n="13">cunctarum ut rerum Tyrius foret, arte sedendi</l>
               <l n="14">egerat et, quamquam finis pugnaque manuque</l>
               <l n="15">haud dum partus erat, iam bello uicerat hostem.</l>
               <l n="16">quin etiam ingenio fluxi, sed prima feroces,</l>
               <l n="17">uaniloquum Celtae genus ac mutabile mentis,</l>
               <l n="18">respectare domos: maerebant caede sine ulla</l>
               <l n="19">(insolitum sibi) bella geri, siccasque cruore</l>
               <l n="20">inter tela siti Mauortis hebescere dextras.</l>
               <l n="21">his super internae labes et ciuica uulnus</l>
               <l n="22">inuidia augebant. laeuus conatibus Hannon</l>
               <l n="23">ductoris non ulla domo summittere patres</l>
               <l n="24">auxilia aut ullis opibus iuuisse sinebat. </l>
               <l n="25">Quis lacerum curis et rerum extrema pauentem</l>
               <l n="26">ad spes armorum et furialia uota reducit</l>
               <l n="27">praescia Cannarum Iuno atque elata futuris.</l>
               <l n="28">namque hac accitam stagnis Laurentibus Annam</l>
               <l n="29">adfatur uoce et blandis hortatibus implet:</l>
               <l n="30">‘Sanguine cognato iuuenis tibi, diua, laborat</l>
               <l n="31">Hannibal a uestro nomen memorabile Belo.</l>
               <l n="32">perge age, et insanos curarum comprime fluctus.</l>
               <l n="33">excute sollicito Fabium. sola ille Latinos</l>
               <l n="34">sub iuga mittendi mora iam discingitur armis.</l>
               <l n="35">cum Varrone manus et cum Varrone serenda</l>
               <l n="36">proelia, nec desit fatis ad signa mouenda.</l>
               <l n="37">ipsa adero. tendat iamdudum in Iapyga campum.</l>
               <l n="38">huc Trebiae rursum et Trasimenni fata sequentur.’ </l>
               <l n="39">Tum diua Indigetis castis contermina lucis</l>
               <l n="40">
                  <q>Haud</q> inquit ‘tua ius nobis praecepta morari.</l>
               <pb/>
               <l n="41">sit fas, sit tantum, quaeso, retinere fauorem</l>
               <l n="42">antiquae patriae mandataque magna sororis,</l>
               <l n="43">quamquam inter Latios Annae stet numen honores.’ </l>
               <l n="44">Multa retro rerum iacet atque ambagibus aeui</l>
               <l n="45">obtegitur densa caligine mersa uetustas,</l>
               <l n="46">cur Sarrana dicent Oenotri numina templo,</l>
               <l n="47">regnisque Aeneadum germana colatur Elissae.</l>
               <l n="48">sed pressis stringam reuocatam ab origine famam</l>
               <l n="49">narrandi metis breuiterque antiqua reuoluam. </l>
               <l n="50">Iliaco postquam deserta est hospite Dido</l>
               <l n="51">et spes abruptae, media<add>m</add> in penetralibus atram</l>
               <l n="52">festinat furibunda pyram. tum corripit ensem</l>
               <l n="53">certa necis, profugi donum exitiale mariti.</l>
               <l n="54">despectus taedae regnis se imponit Iarbas,</l>
               <l n="55">et tepido fugit Anna rogo. quis rebus egenis</l>
               <l n="56">ferret opem, Nomadum late terrente tyranno?</l>
               <l n="57">Battus Cyrenen molli tum forte fouebat</l>
               <l n="58">imperio, mitis Battus lacrimasque dedisse</l>
               <l n="59">casibus humanis facilis. qui supplice uisa</l>
               <l n="60">intremuit regum euentus dextramque tetendit.</l>
               <l n="61">atque ea, dum flauas bis tondet messor aristas,</l>
               <l n="62">seruata interea sedes: nec longius uti</l>
               <l n="63">his opibus Battoque fuit. nam ferre per aequor</l>
               <l n="64">exitium miserae iam Pygmaliona docebat.</l>
               <l n="65">ergo agitur pelago, diuis inimica sibique,</l>
               <l n="66">quod se non dederit comitem in suprema sorori,</l>
               <l n="67">donec iactatam laceris, miserabile, uelis</l>
               <l n="68">fatalis turbo in Laurentis expulit oras.</l>
               <l n="69">non caeli, non illa soli, non gnara colentum</l>
               <l n="70">Sidonis in Latia trepidabat naufraga terra.</l>
               <l n="71">ecce autem Aeneas sacro comitatus Iulo,</l>
               <l n="72">iam regni compos, noto sese ore ferebat.</l>
               <l n="73">qui terrae defixam oculos et multa timentem</l>
               <l n="74">ac deinde adlapsam genibus lacrimantis Iuli</l>
               <l n="75">attollit mitique manu intra limina ducit.</l>
               <l n="76">atque ubi iam casus aduersorumque pauorem</l>
               <l n="77">hospitii leniuit honos, tum discere maesta</l>
               <l n="78">exposcit cura letum infelicis Elissae.</l>
               <l n="79">cui sic uerba trahens largis cum fletibus Anna</l>
               <l n="80">incipit et blandas addit pro tempore uoces:</l>
               <pb/>
               <l n="81">‘Nate dea, solus regni lucisque fuisti</l>
               <l n="82">germanae tu causa meae: mors testis et ille</l>
               <l n="83">(heu cur non idem mihi tum!) rogus. ora uidere</l>
               <l n="84">postquam est ereptum miserae tua, litore sedit</l>
               <l n="85">interdum, stetit interdum, uentosque secuta</l>
               <l n="86">infelix oculis magno clamore uocabat</l>
               <l n="87">Aenean comitemque tuae se imponere solam</l>
               <l n="88">orabat paterere rati. mox turbida anhelum</l>
               <l n="89">rettulit in thalamos cursum subitoque tremore</l>
               <l n="90">substitit et sacrum timuit tetigisse cubile.</l>
               <l n="91">inde amens nunc sideream fulgentis Iuli</l>
               <l n="92">effigiem fouet amplexu, nunc tota repente</l>
               <l n="93">ad uultus conuersa tuos, ab imagine pendet</l>
               <l n="94">conqueriturque tibi et sperat responsa remitti.</l>
               <l n="95">non umquam spem ponit amor: iam tecta domumque</l>
               <l n="96">deserit et rursus portus furibunda reuisit,</l>
               <l n="97">si qui te referant conuerso flamine uenti.</l>
               <l n="98">ad magicas etiam fallax atque improba gentis</l>
               <l n="99">Massylae leuitas descendere compulit artes.</l>
               <l n="100">heu sacri uatum errores! dum numina noctis</l>
               <l n="101">eliciunt spondentque nouis medicamina curis,</l>
               <l n="102">quod uidi decepta nefas! congessit in atram</l>
               <l n="103">cuncta tui monumenta pyram et non prospera dona.’ </l>
               <l n="104">Tunc sic Aeneas dulci repetitus amore:</l>
               <l n="105">‘Tellurem hanc iuro, uota inter nostra frequente<add>r</add>
               </l>
               <l n="106">auditam uobis, iuro caput, Anna, tibique</l>
               <l n="107">germanaeque tuae dilectum mitis Iuli,</l>
               <l n="108">respiciens aegerque animi tum regna reliqui</l>
               <l n="109">uestra, nec abscessem thalamo, ni magna minatus</l>
               <l n="110">meque sua ratibus dextra imposuisset et alto</l>
               <l n="111">egisset rapidis classem Cyllenius Euris.</l>
               <l n="112">sed cur (heu seri monitus!), cur tempore tali</l>
               <l n="113">incustodito saeuire dedistis amori?’ </l>
               <l n="114">Contra sic infit uoluens uix murmur anhelum</l>
               <l n="115">inter singultus labrisque trementibus Anna:</l>
               <l n="116">‘Nigro forte Ioui, cui tertia regna laborant,</l>
               <l n="117">atque atri sociae thalami noua sacra parabam,</l>
               <l n="118">quis aegram mentem et trepidantia corda leuaret</l>
               <l n="119">infelix germana tori, furuasque trahebam</l>
               <l n="120">ipsa manu properans ad uisa pianda bidentis;</l>
               <l n="121">†namque asper somno dirus me impleuerat horror,</l>
               <l n="122">terque suam Dido, ter cum clamore uocarat</l>
               <l n="123">et laeta exultans ostenderat ora Sychaeus.</l>
               <l n="124">quae dum abigo menti et sub lucem ut uisa secundent</l>
               <l n="125">oro caelicolas ac uiuo purgor in amni,</l>
               <l n="126">illa cito passu peruecta ad litora mutae</l>
               <l n="127">oscula, qua steteras, bis terque infixit harenae:</l>
               <l n="128">deinde amplexa sinu late uestigia fouit,</l>
               <l n="129">ceu cinerem orbatae pressant ad pectora matres.</l>
               <l n="130">tum rapido praeceps cursu resolutaque crinem</l>
               <l n="131">euasit propere in celsam, quam struxerat ante</l>
               <l n="132">magna mole, pyram, cuius de sede dabatur</l>
               <l n="133">cernere cuncta freta et totam Carthaginis urbem.</l>
               <l n="134">hic Phrygiam uestem et bacatum induta monile,</l>
               <l n="135">postquam illum infelix hausit, quo munera primum</l>
               <l n="136">sunt conspecta, diem et conuiuia mente reduxit</l>
               <l n="137">festasque aduentu mensas teque ordine Troiae</l>
               <l n="138">narrantem longos se peruigilante labores,</l>
               <l n="139">in portus amens rorantia lumina flexit:</l>
               <l n="140">‘Di longae noctis, quorum iam numina nobis</l>
               <l n="141">mors instans maiora facit, precor,’ inquit ‘adeste</l>
               <l n="142">et placidi uictos ardore admittite manis.</l>
               <l n="143">Aeneae coniunx, Veneris nurus, ulta maritum,</l>
               <l n="144">
                  <add>uidi constructas nostrae Carthaginis arces.</add>
               </l>
               <l n="145">
                  <add>nunc ad uos magni descendet corporis umbra.</add>
               </l>
               <pb/>
               <l n="146">
                  <add>me quoque fors dulci quondam uir notus amore</add>
               </l>
               <l n="147">
                  <add>expectat, curas cupiens aequare priores.’</add>
               </l>
               <l n="148">
                  <add>haec dicens ensem media in praecordia adegit,</add>
               </l>
               <l n="149">
                  <add>ensem Dardanii quaesitum in pignus amoris.</add>
               </l>
               <l n="150">
                  <add>uiderunt comites tristique per atria planctu</add>
               </l>
               <l n="151">
                  <add>concurrunt: magnis resonant ululatibus aedes.</add>
               </l>
               <l n="152">
                  <add>accepi infelix dirisque exterrita fatis,</add>
               </l>
               <l n="153">
                  <add>ora manu lacerans, lymphato regia cursu</add>
               </l>
               <l n="154">
                  <add>tecta peto celsosque gradus euadere nitor.</add>
               </l>
               <l n="155">
                  <add>ter diro fueram conata incumbere ferro,</add>
               </l>
               <l n="156">
                  <add>ter cecidi exanimae membris reuoluta sororis.</add>
               </l>
               <l n="157">
                  <add>iamque ferebatur uicina per oppida rumor:</add>
               </l>
               <l n="157a">
                  <add>arma parant Nomadum proceres et saeuus Iarbas.</add>
               </l>
               <l n="158">
                  <add>tum Cyrenaeam fatis agitantibus urbem</add>
               </l>
               <l n="159">
                  <add>deuenio. hinc uestris pelagi uis adpulit oris. ’</add>
               </l>
               <l n="160">
                  <add>Motus erat placidumque animum mentemque quietam</add>
               </l>
               <l n="161">
                  <add>Troius in miseram rector susceperat Annam.</add>
               </l>
               <l n="162">
                  <add>iamque omnis luctus omnisque e pectore curas</add>
               </l>
               <l n="163">
                  <add>dispulerat, Phrygiis nec iam amplius aduena tectis</add>
               </l>
               <l n="164">
                  <add>illa uidebatur. tacito nox atra sopore</add>
               </l>
               <l n="165">
                  <add>cuncta per et terras et lati stagna profundi</add>
               </l>
               <l n="166">
                  <add>condiderat, tristi cum Dido aegerrima uultu</add>
               </l>
               <l n="167">
                  <add>has uisa in somnis germanae effundere uoces:</add>
               </l>
               <l n="168">
                  <add>‘His, soror, in tectis longae indulgere quieti,</add>
               </l>
               <l n="169">
                  <add>heu nimium secura, potes, nec, quae tibi fraudes</add>
               </l>
               <l n="170">
                  <add>tendantur, quae circumstent discrimina, cernis?</add>
               </l>
               <l n="171">
                  <add>at nondum nostro infaustos generique soloque</add>
               </l>
               <l n="172">
                  <add>Laomedonteae noscis telluris alumnos?</add>
               </l>
               <l n="173">
                  <add>dum caelum rapida stellas uertigine uoluet,</add>
               </l>
               <l n="174">
                  <add>lunaque fraterno lustrabit lumine terras,</add>
               </l>
               <l n="175">
                  <add>pax nulla Aeneadas inter Tyriosque manebit.</add>
               </l>
               <l n="176">
                  <add>surge, age: iam tacitas suspecta Lauinia fraudes</add>
               </l>
               <l n="177">
                  <add>molitur dirumque nefas sub corde uolutat</add>
               </l>
               <l n="178">
                  <add>praeterea, ne falsa putes haec fingere somnum,</add>
               </l>
               <l n="179">
                  <add>haud procul hinc paruo descendens fonte Numicus</add>
               </l>
               <l n="180">
                  <add>labitur et leni per ualles uoluitur amne.</add>
               </l>
               <l n="181">
                  <add>huc rapies, germana, uiam tutosque receptus.</add>
               </l>
               <l n="182">
                  <add>te sacra excipient hilares in flumina Nymphae,</add>
               </l>
               <l n="183">
                  <add>aeternumque Italis numen celebrabere in oris.”</add>
               </l>
               <l n="184">
                  <add>sic fata in tenuem Phoenissa euanuit auram. </add>
               </l>
               <l n="185">
                  <add>Anna nouis somno excutitur perterrita uisis,</add>
               </l>
               <l n="186">
                  <add>itque timor totos gelido sudore per artus.</add>
               </l>
               <l n="187">
                  <add>tunc, ut erat tenui corpus uelamine tecta,</add>
               </l>
               <l n="188">
                  <add>prosiluit stratis humilique egressa fenestra</add>
               </l>
               <l n="189">
                  <add>per patulos currit plantis pernicibus agros,</add>
               </l>
               <l n="190">
                  <add>donec harenoso, sic fama, Numicius illam</add>
               </l>
               <l n="191">
                  <add>suscepit gremio uitreisque abscondidit antris.</add>
               </l>
               <l n="192">
                  <add>orta dies totum radiis impleuerat orbem,</add>
               </l>
               <l n="193">
                  <add>cum nullam Aeneadae thalamis Sidonida nacti</add>
               </l>
               <l n="194">
                  <add>et Rutulum magno errantes clamore per agrum</add>
               </l>
               <l n="195">
                  <add>uicini ad ripas fluuii manifesta secuntur</add>
               </l>
               <l n="196">
                  <add>signa pedum, dumque inter se mirantur, ab alto</add>
               </l>
               <l n="197">
                  <add>amnis aquas cursumque rapit. tum sedibus imis</add>
               </l>
               <l n="198">
                  <add>inter caeruleas uisa est residere sorores</add>
               </l>
               <l n="199">
                  <add>Sidonis et placido Teucros adfarier ore.</add>
               </l>
               <l n="200">
                  <add>ex illo primis anni celebrata diebus</add>
               </l>
               <l n="201">
                  <add>per totam Ausoniam uenerando numine culta est. </add>
               </l>
               <l n="202">
                  <add>Hanc postquam in tristis Italum Saturnia pugnas</add>
               </l>
               <l n="203">
                  <add>hortata est, celeri superum petit aethera curru,</add>
               </l>
               <l n="204">
                  <add>optatum Latii tandem potura cruorem.</add>
               </l>
               <l n="205">
                  <add>diua deae parere parat magnumque Libyssae</add>
               </l>
               <l n="206">
                  <add>ductorem gentis nulli conspecta petebat.</add>
               </l>
               <l n="207">
                  <add>ille uirum coetu tum forte remotus ab omni</add>
               </l>
               <l n="208">
                  <add>incertos rerum euentus bellique uolutans</add>
               </l>
               <pb/>
               <l n="209">
                  <add>anxia ducebat uigili suspiria uoce.</add>
               </l>
               <l n="210">
                  <add>cui dea sic dictis curas solatur amicis:</add>
               </l>
               <l n="211">‘<add>Quid tantum ulterius, rex o fortissime gentis</add>
               </l>
               <l n="212">
                  <add>Sidoniae, ducis cura aegrescente dolorem?</add>
               </l>
               <l n="213">
                  <add>omnis iam placata tibi manet ira deorum,</add>
               </l>
               <l n="214">
                  <add>omnis Agenoridis rediit fauor. eia, age, segnis</add>
               </l>
               <l n="215">
                  <add>rumpe moras, rape Marmaricas in proelia uires.</add>
               </l>
               <l n="216">
                  <add>mutati fasces. iam bellum atque arma senatus</add>
               </l>
               <l n="217">
                  <add>ex inconsulto posuit Tirynthius heros,</add>
               </l>
               <l n="218">
                  <add>cumque alio tibi Flaminio sunt bella gerenda.</add>
               </l>
               <l n="219">
                  <add>me tibi, ne dubites, summi matrona Tonantis</add>
               </l>
               <l n="220">
                  <add>misit. ego Oenotris aeternum numen in oris</add>
               </l>
               <l n="221">
                  <add>concelebror uestri generata e sanguine Beli.</add>
               </l>
               <l n="222">
                  <add>haud mora sit: rapido belli rape fulmina cursu.</add>
               </l>
               <l n="223">
                  <add>celsus Iapygios ubi se Garganus in agros</add>
               </l>
               <l n="224">explicat (haud longe tellus), huc derige signa.</l>
               <l n="224a">
                  <del>haec, ut Roma cadat, sat erit uictoria Poenis.’</del>
               </l>
               <l n="225">dixit et in nubes umentia sustulit ora. </l>
               <l n="226">Cui dux, promissae reuirescens pignore laudis,</l>
               <l n="227">‘Nympha, decus generis, quo non sacratius ullum</l>
               <l n="228">numen’ ait ‘nobis, felix oblata secundes.</l>
               <l n="229">ast ego te compos pugnae Carthaginis arce</l>
               <l n="230">marmoreis sistam templis iuxtaque dicabo</l>
               <l n="231">aequatam gemino simulacri munere Dido.’</l>
               <l n="232">haec fatus socios stimulat tum<add>e</add>factus ouantis:</l>
               <l n="233">‘Pone grauis curas tormentaque lenta sedendi,</l>
               <l n="234">fatalis Latio miles. placauimus iras</l>
               <l n="235">caelicolum, redeunt diui: finita maligno</l>
               <l n="236">hinc Fabio imperia et mutatos consule fasces</l>
               <l n="237">nuntio. nunc dextras mihi quisque atque illa referto</l>
               <l n="238">quae Marte exclusus promittere magna solebas.</l>
               <l n="239">en, numen patrium spondet maiora peractis.</l>
               <l n="240">uellantur signa, ac diua ducente petamus</l>
               <l n="241">infaustum Phrygibus Diomedis nomine campum.’ </l>
               <l n="242">Dumque Arpos tendunt instincti pectora Poeni,</l>
               <l n="243">subnixus rapto plebei muneris ostro</l>
               <l n="244">saeuit iam rostris Varro ingentique ruinae</l>
               <l n="245">festinans aperire locum fata admouet urbi.</l>
               <l n="246">atque illi sine luce genus surdumque parentum</l>
               <l n="247">nomen, et immodice uibrabat in ore canoro</l>
               <l n="248">lingua procax. hinc auctus opes largusque rapinae,</l>
               <l n="249">infima dum uulgi fouet oblatratque senatum,</l>
               <l n="250">tantum in quassata bellis caput extulit urbe</l>
               <l n="251">momentum ut rerum et fati foret arbiter unus,</l>
               <l n="252">quo conseruari Latium uictore puderet.</l>
               <l n="253">hunc Fabios inter sacrataque nomina Marti</l>
               <l n="254">Scipiadas interque Ioui spolia alta ferentem</l>
               <l n="255">Marcellum fastis labem suffragia caeca</l>
               <l n="256">addiderant, Cannasque malum exitiale fouebat</l>
               <l n="257">ambitus et Graio funestior aequore Campus.</l>
               <l n="258">idem, ut turbarum sator atque accendere sollers</l>
               <l n="259">inuidiam prauusque togae, sic debilis arte</l>
               <l n="260">belligera Martemque rudis uersare nec ullo</l>
               <l n="261">spectatus ferro, lingua sperabat adire</l>
               <l n="262">ad dextrae decus atque e rostris bella ciebat.</l>
               <l n="263">ergo alacer Fabiumque morae increpitare professus</l>
               <l n="264">ad uulgum in patres petulantia uerba ferebat:</l>
               <l n="265">‘Vos, quorum imperium est, consul praecepta modumque</l>
               <l n="266">bellandi posco. sedeone au<add>t</add> montibus erro,</l>
               <l n="267">dum mecum Garamas et adustus corpora Maurus</l>
               <l n="268">diuidit Italiam? an ferro, quo cingitis, utor?</l>
               <pb/>
               <l n="269">exaudi, bone dictator, quid Martia plebes</l>
               <l n="270">imperitet: pelli Libyas Romamque leuari</l>
               <l n="271">hoste iubent. num festinant, quos plurima passos</l>
               <l n="272">tertius exurit lacrimosis casibus annus?</l>
               <l n="273">ite igitur, capite arma, uiri. mora sola triumpho</l>
               <l n="274">paruum iter est. quae prima dies ostenderit hostem,</l>
               <l n="275">et patrum regna et Poenorum bella resoluet.</l>
               <l n="276">ite alacres: Latia deuinctum colla catena</l>
               <l n="277">Hannibalem Fabio ducam spectante per urbem.’ </l>
               <l n="278">Haec postquam increpuit, portis arma incitus effert</l>
               <l n="279">impellitque moras: ueluti cum carcere rupto</l>
               <l n="280">auriga indocilis totas effudit habenas</l>
               <l n="281">et praeceps trepida pendens in uerbera planta</l>
               <l n="282">impar fertur equis: fumat male concitus axis,</l>
               <l n="283">ac frena incerto fluitant discordia curru.</l>
               <l n="284">cernebat Paulus (namque huic communia Campus</l>
               <l n="285">iura atque arma tulit) labi mergente sinistro</l>
               <l n="286">consule res pessumque dari, sed mobilis ira est</l>
               <l n="287">turbati uulgi, signataque mente cicatrix</l>
               <l n="288">undantis aegro frenabat corde dolores.</l>
               <l n="289">nam cum perdomita est armis iuuenilibus olim</l>
               <l n="290">Illyris ora uiri, nigro adlatrauerat ore</l>
               <l n="291">uictorem inuidia et uentis iactarat iniquis.</l>
               <l n="292">hinc inerat metus et durae reuerentia plebis.</l>
               <l n="293">sed genus admotum superis summumque per altos</l>
               <l n="294">attingebat auos caelum: numerare parentem</l>
               <l n="295">Assaracum retro praestabat Amulius auctor</l>
               <l n="296">Assaracusque Iouem, ne<add>c</add>, qui spectasset in armis,</l>
               <l n="297">abnueret genus. huic Fabius iam castra petenti:</l>
               <l n="298">‘Si tibi cum Tyrio credis fore maxima bella</l>
               <l n="299">ductore (inuitus uocem hanc e pectore rumpam)</l>
               <l n="300">frustraris, Paule. Ausoni<add>d</add>um te proelia dira</l>
               <l n="301">teque hostis castris grauior manet, aut ego multo</l>
               <l n="302">nequiquam didici casus praenoscere Marte.</l>
               <l n="303">spondentem audiui (piget heu taedetque senectae,</l>
               <l n="304">si quas prospicio restat passura ruinas!)</l>
               <l n="305">cum duce tam fausti Martis, qua uiderit <add>h</add>ora,</l>
               <l n="306">sumpturum pugnam. quantum nunc, Paule, supremo</l>
               <l n="307">absumus exitio, uocem hanc si consulis ardens</l>
               <l n="308">audiuit Poenus! iam latis obuia credo</l>
               <l n="309">stat campis acies, expectaturque sub ictu</l>
               <l n="310">alter Flaminius. quantos, insane, ciebis</l>
               <l n="311">Varro uiros! tu (pro superi!) tu protinus arma,</l>
               <l n="312">tu campum? noscas ante exploresque trahendo,</l>
               <l n="313">†quam ritus hostis! tu non, quae copia rerum,</l>
               <l n="314">quae natura locis, quod sit, rimabere sollers,</l>
               <l n="315">armorum genus, et stantem super omnia tela</l>
               <l n="316">fortunam aspicies? fer, Paule, indeuia recti</l>
               <l n="317">pectora. cur, uni patriam si adfligere fas est,</l>
               <l n="318">uni sit seruare nefas? eget improbus arto</l>
               <l n="319">iam uictu Libys, et belli feruore retuso</l>
               <l n="320">laxa fides socium est. non hic domus hospita tecto</l>
               <l n="321">inuitat patrio, non fidae moenibus urbes</l>
               <l n="322">excipiunt renouatque pari se pube iuuentus.</l>
               <l n="323">tertia uix superest, crudo quae uenit Hibero,</l>
               <l n="324">turba uirum. persta et cauti medicamina belli</l>
               <l n="325">lentus ama. si qua interea inuitauerit aura</l>
               <l n="326">annueritque deus, uelox accede secundis.’ </l>
               <l n="327">Cui breuiter maesto consul sic ore uicissim:</l>
               <l n="328">‘Mecum erit haec prorsus pietas, mentemque feremus</l>
               <pb/>
               <l n="329">in Poenos, inuicte, tuam. nec me unica fallit</l>
               <l n="330">cunctandi ratio, qua te grassante senescens</l>
               <l n="331">Hannibal oppressum uidit considere bellum.</l>
               <l n="332">sed quaenam ira deum? consul datus alter, opinor,</l>
               <l n="333">Ausoniae est, alter Poenis. trahit omnia secum</l>
               <l n="334">et metuit demens alio ne consule Roma</l>
               <l n="335">concidat. e Tyrio consortem accite senatu:</l>
               <l n="336">non tam saeua uolet. nullus qui portet in hostem</l>
               <l n="337">sufficit insano sonipes. incedere noctis,</l>
               <l n="338">quae tardent cursum, tenebras dolet, itque superbus</l>
               <l n="339">tantum non strictis mucronibus, ulla retardet</l>
               <l n="340">ne pugnas mora, dum uagina ducitur ensis.</l>
               <l n="341">Tarpeiae rupes cognataque sanguine nobis</l>
               <l n="342">tecta Iouis, quaeque arce sua nunc stantia linquo,</l>
               <l n="343">moenia felicis patriae, quocumque uocabit</l>
               <l n="344">summa salus, testor, spreto discrimine iturum.</l>
               <l n="345">sed si surda mihi pugnabunt castra monenti,</l>
               <l n="346">haud ego uos ultra, nati, dulcemque morabor</l>
               <l n="347">Assaraci de gente domum, similemue uidebit</l>
               <l n="348">Varroni Paulum redeuntem saucia Roma.’ </l>
               <l n="349">Sic tum diuersa turbati mente petebant</l>
               <l n="350">castra duces. at praedictis iam sederat aruis</l>
               <l n="351">Aetolos Poenus seruans ad proelia campos.</l>
               <l n="352">non alias maiore uirum, maiore sub armis</l>
               <l n="353">agmine cornipedum concussa est Itala tellus.</l>
               <l n="354">quippe extrema simul gentique urbique timebant,</l>
               <l n="355">nec spes certandi plus uno Marte dabatur. </l>
               <l n="356">Faunigenae socio bella inuasere Sicano</l>
               <l n="357">sacra manus Rutuli, seruant qui Daunia regna</l>
               <l n="358">Laurentique domo gaudent et fonte Numici,</l>
               <l n="359">quos Castrum Phrygibusque grauis quondam Ardea misit,</l>
               <l n="360">quos, celso deuexa iugo Iunonia sedes,</l>
               <l n="361">Lanuuium atque altrix casti Collatia Bruti,</l>
               <l n="362">quique immite nemus Triuiae, quique ostia Tusci</l>
               <l n="363">amnis amant tepidoque fouent Almone Cybeben.</l>
               <l n="364">hinc Tibur, Catille, tuum sacrisque dicatum</l>
               <l n="365">Fortunae Praeneste iugis Antemnaque, prisco</l>
               <l n="366">Crustumio prior, atque habiles ad aratra Labici.</l>
               <l n="367">necnon sceptriferi qui potant Thybridis undam,</l>
               <l n="368">quique Anienis habent ripas gelidoque rigantur</l>
               <l n="369">Simbruuio rastrisque domant Aequicula rura.</l>
               <l n="370">his Scaurus monitor, tenero tunc Scaurus in aeuo,</l>
               <l n="371">sed iam signa dabat nascens in saecula uirtus.</l>
               <l n="372">non illis solitum crispare hastilia campo,</l>
               <l n="373">nec mos pennigeris pharetram impleuisse sagittis:</l>
               <l n="374">pila uolunt breuibusque habiles mucronibus enses;</l>
               <l n="375">aere caput tecti surgunt super agmina cristis. </l>
               <l n="376">At, quos ipsius mensis seposta Lyaei</l>
               <l n="377">Setia et incelebri miserunt ualle Velitrae,</l>
               <l n="378">quos Cora, quos spumans immiti Signia musto,</l>
               <l n="379">et quos pestifera Pomptini uligine campi,</l>
               <l n="380">qua Saturae nebulosa palus restagnat, et atro</l>
               <l n="381">liuentis caeno per squalida turbidus arua</l>
               <l n="382">cogit aquas Vfens atque inficit aequora limo,</l>
               <l n="383">ducit auis pollens nec dextra indignus auorum</l>
               <l n="384">Scaeuola, cui dirae caelatur laudis honora</l>
               <l n="385">effigie clipeus: flagrant altaribus ignes,</l>
               <l n="386">Tyrrhenum ualli medio stat Mucius ira</l>
               <l n="387">in semet uersa, saeuitque <add>in</add> imagine uirtus.</l>
               <l n="388">†tunc icta species iniere ac bella magistro</l>
               <l n="389">cernitur effugiens ardentem Porsena dextram.</l>
               <pb/>
               <l n="390">Quis Circaea iuga et scopulosi uerticis Anxur</l>
               <l n="391">Hernicaque impresso raduntur uomere saxa,</l>
               <l n="392">quis putri pinguis sulcaris Anagnia gleba,</l>
               <l n="393">Sulla Ferentinis Priuernatumque maniplis</l>
               <l n="394">ducebat simul excitis, Soraeque iuuentus</l>
               <l n="395">addita fulgebat telis. hic Scaptia pubes,</l>
               <l n="396">hic Fabrateriae uulgus, nec monte niuoso</l>
               <l n="397">descendens Atina aberat detritaque bellis</l>
               <l n="398">S<add>u</add>essa atque a duro Frusino haud imbellis aratro.</l>
               <l n="399">at, qui Fibreno miscentem flumina Lirim</l>
               <l n="400">sulphureum tacitisque uadis ad litora lapsum</l>
               <l n="401">accolit, Arpinas, accita pube Venafro</l>
               <l n="402">ac Larinatum dextris, socia hispidus arma</l>
               <l n="403">commouet atque uiris ingens exhaurit Aquinum.</l>
               <l n="404">Tullius aeratas raptabat in agmina turmas,</l>
               <l n="405">regia progenies et Tullo sanguis ab alto.</l>
               <l n="406">indole pro quanta iuuenis quantumque daturus</l>
               <l n="407">Ausoniae populis uentura in saecula ciuem!</l>
               <l n="408">ille, super Gangen, super exauditus et Indos,</l>
               <l n="409">implebit terras uoce et furialia bella</l>
               <l n="410">fulmine compescet linguae nec deinde relinquet</l>
               <l n="411">par decus eloquio cuiquam sperare nepotum. </l>
               <l n="412">Ecce inter primos Therapnaeo a sanguine Clausi</l>
               <l n="413">exultat rapidis Nero non imitabilis ausis.</l>
               <l n="414">hunc Amiterna cohors et Bactris nomina ducens</l>
               <l n="415">Casperia, hunc Foruli magnaeque Reate dicatum</l>
               <l n="416">Caelicolum Matri necnon habitata pruinis</l>
               <l n="417">Nursia et a Tetrica comitantur rupe cohortes.</l>
               <l n="418">cunctis hasta decus, clipeusque refertur in orbem,</l>
               <l n="419">conique implumes et laeuo tegmina crure.</l>
               <l n="420">ibant et laeti pars Sancum uoce canebant</l>
               <l n="421">auctorem gentis, pars laudes ore ferebat,</l>
               <l n="422">Sabe, tuas, qui de proprio cognomine primus</l>
               <l n="423">dixisti populos magna dicione Sabinos. </l>
               <l n="424">Quid, qui Picenae stimulat telluris alumnos,</l>
               <l n="425">horridus et squamis et equina Curio crista,</l>
               <l n="426">pars belli quam magna uenit! non aequore uerso</l>
               <l n="427">tam creber fractis albescit fluctus in undis,</l>
               <l n="428">nec coetu leuiore, ubi mille per agmina uirgo</l>
               <l n="429">lunatis acies imitatur Martia peltis,</l>
               <l n="430">perstrepit et tellus et Amazonius Thermodon.</l>
               <l n="431">hic et, quos pascunt scopulosae rura Numanae,</l>
               <l n="432">et quis litoreae fumant altaria Cuprae,</l>
               <l n="433">quique Truentinas seruant cum flumine turris,</l>
               <l n="434">cernere erat: clipeata procul sub sole corusco</l>
               <l n="435">agmina sanguinea uibrant in nubila luce.</l>
               <l n="436">stat fucare colus nec Sidone uilior Ancon</l>
               <l n="437">murice nec Libyco, statque umectata Vomano</l>
               <l n="438">Hadria et inclemens hirsuti signifer Ascli.</l>
               <l n="439">ho<add>c</add> Picus quondam nomen memorabile ab alto</l>
               <l n="440">Saturno statuit genitor, quem carmine Circe</l>
               <l n="441">exutum formae uolitare per aethera iussit</l>
               <l n="442">et sparsit croceum plumis fugientis honorem.</l>
               <l n="443">ante, ut fama docet, tellus possessa Pelasgis,</l>
               <l n="444">quis Aesis regnator erat fluuioque reliquit</l>
               <l n="445">nomen et a sese populos tum dixit Asilos. </l>
               <l n="446">Sed non ruricolae firmarunt robore castra</l>
               <l n="447">deteriore cauis uenientes montibus Vmbri.</l>
               <l n="448">hos Aesis Sapisque lauant rapidasque sonanti</l>
               <l n="449">uertice contorquens undas per saxa Metaurus,</l>
               <l n="450">et lauat ingentem perfundens flumine sacro</l>
               <l n="451">Clitumnus taurum Narque albescentibus undis</l>
               <pb/>
               <l n="452">in Thybrim properans Tiniaeque inglorius umor</l>
               <l n="453">et Clanis et Rubico et Senonum de nomine Sena.</l>
               <l n="454">sed pater ingenti medios inlabitur amne</l>
               <l n="455">Albula et admota perstringit moenia ripa.</l>
               <l n="456">his urbes Arna et laetis Meuania pratis,</l>
               <l n="457">Hispellum et duro monti per saxa recumbens</l>
               <l n="458">
                  <add>N</add>arnia et infestum nebulis umentibus olim</l>
               <l n="459">Iguuium patuloque iacens sine moenibus aruo</l>
               <l n="460">Fulgin<add>i</add>a, his populi fortes: Amerinus et armis</l>
               <l n="461">uel rastris laudande Camers, his Sassina, diues</l>
               <l n="462">lactis, et haud parci Martem coluisse Tudertes.</l>
               <l n="463">ductor Piso uiros spernaces mortis agebat,</l>
               <l n="464">ora puer pulcherque habitum, sed corde sagaci</l>
               <l n="465">aequabat senium atque astu superauerat annos.</l>
               <l n="466">is primam ante aciem pictis radiabat in armis,</l>
               <l n="467">Arsacidum ut fuluo micat ignea gemma monili. </l>
               <l n="468">Iamque per Etruscos legio completa maniplos</l>
               <l n="469">rectorem magno spectabat nomine Galbam.</l>
               <l n="470">huic genus orditur Minos inclusaque tauro</l>
               <l n="471">Pasiphae, clarique dehinc stant ordine patres.</l>
               <l n="472">lectos Caere uiros, lectos Cor<add>t</add>ona, superbi</l>
               <l n="473">Tarchonis domus, et ueteres misere Grauiscae.</l>
               <l n="474">necnon Argolico dilectum litus Haleso</l>
               <l n="475">A<add>l</add>sium et obsessae campo squalente Fregenae.</l>
               <l n="476">adfuit et sacris interpres fulminis alis</l>
               <l n="477">Faesula et antiquus Romanis moenibus horror</l>
               <l n="478">Clusinum uulgus, cum, Porsena magne, iubebas</l>
               <l n="479">nequiquam pulsos Romae imperitare Superbos.</l>
               <l n="480">tunc, quos a niueis exegit Luna metallis,</l>
               <l n="481">insignis portu, quo non spatiosior alter</l>
               <l n="482">innumeras cepisse rates et claudere pontum,</l>
               <l n="483">Maeoniaeque decus quondam Vetulonia gentis.</l>
               <l n="484">bissenos haec prima dedit praecedere fasces</l>
               <l n="485">et iunxit totidem tacito terrore securis.</l>
               <l n="486">haec altas eboris decorauit honore curulis</l>
               <l n="487">et princeps Tyrio uestem praetexuit ostro.</l>
               <l n="488">haec eadem pugnas accendere protulit aere.</l>
               <l n="489">his mixti Nepesina cohors Aequique Falisci,</l>
               <l n="490">quique tuos, Flauina, focos, Sabatia quique</l>
               <l n="491">stagna tenent Ciminique lacum, qui Sutria tecta</l>
               <l n="492">haud procul et sacrum Phoebo Soracte frequentant.</l>
               <l n="493">spicula bina gerunt: capiti cudone ferino</l>
               <l n="494">sat cautum: Lycios damnant hastilibus arcus. </l>
               <l n="495">Hae bellare acies norant. at Marsica pubes</l>
               <l n="496">et bellare manu et chelydris cantare soporem</l>
               <l n="497">uipereumque herbis hebetare et carmine dentem.</l>
               <l n="498">Ae<add>e</add>tae prolem Angitiam mala gramina primam</l>
               <l n="499">monstrauisse ferunt tactuque domare uenena</l>
               <l n="500">et lunam excussisse polo, stridoribus amnes</l>
               <l n="501">frenantem, ac siluis montes nudasse uocatis.</l>
               <l n="502">sed populis nomen posuit metuentior hospes,</l>
               <l n="503">cum fugeret Phrygias trans aequora Marsya Crenas</l>
               <l n="504">Mygdoniam Phoebi superatus pectine loton.</l>
               <l n="505">Marruuium ueteris celebratum nomine Marri</l>
               <l n="506">urbibus est illis caput, interiorque per udos</l>
               <l n="507">Alba sedet campos pomisque rependit aristas.</l>
               <l n="508">cetera in obscuro famae et sine nomine uulgi,</l>
               <pb/>
               <l n="509">sed numero castella ualent. coniungitur acer</l>
               <l n="510">Paelignus gelidoque rapit Sulmone cohortes.</l>
               <l n="515">haud illo leuior bellis Vestina iuuentus</l>
               <l n="516">agmina densauit uenatu dura ferarum:</l>
               <l n="517">quae, Fiscelle, tuas arces Pinnamque uirentem</l>
               <l n="518">pascuaque haud tarde redeuntia tondet Aueiae.</l>
               <l n="519">Marrucina simul, Frentanis aemula pubes,</l>
               <l n="520">Corfini populos magnumque Teate trahebat.</l>
               <l n="521">omnibus in pugnam fertur sparus, omnibus alto</l>
               <l n="522">adsuetae uolucrem caelo demittere fundae.</l>
               <l n="523">pectora pellis obit caesi uenatibus ursi. </l>
               <l n="523a">
                  <add>Nec Sidicina cohors defit. Viriasius armat</add>
               </l>
               <l n="523b">
                  <add>mille uiros, nulli uictus uel ponere castra</add>
               </l>
               <l n="523c">
                  <add>uel iunxisse ratem duroque resoluere muros</add>
               </l>
               <l n="523d">
                  <add>ariete et in turrim subitos immittere pontis.</add>
               </l>
               <l n="511">Nec cedit studio Sidicinus sanguine miles,</l>
               <l n="512">quem genuere Cales. non paruus conditor urbi,</l>
               <l n="513">ut fama est, Calais, Boreae quem rapta per auras</l>
               <l n="514">Orithyia uago Geticis nutriuit in antris. </l>
               <l n="524">Iam uero, quos diues opum, quos diues auorum</l>
               <l n="525">e toto dabat ad bellum Campania tractu,</l>
               <l n="526">ductorum aduentu<add>m</add> uicinis sedibus Osci</l>
               <l n="527">seruabant: Sinuessa tepens fluctuque sonorum</l>
               <l n="528">Vulturnum, quasque euertere silentia Amyclae</l>
               <l n="529">Fundique et regnata Lamo Caieta domusque</l>
               <l n="530">Antiphatae, compressa freto, stagnisque palustre</l>
               <l n="531">Liternum et quondam fatorum conscia Cyme.</l>
               <l n="532">illic Nuceria et Gaurus naualibus acta</l>
               <l n="533">prole Dicarchea, multo cum milite Graia</l>
               <l n="534">illic Parthenope ac Poeno non peruia Nola,</l>
               <l n="535">Allifae et Clanio contemptae semper Acerrae.</l>
               <l n="536">Sarrastis etiam populos totasque uideres</l>
               <l n="537">Sarni mitis opes; illic, quos sulphure pingues</l>
               <l n="538">Phlegraei legere sinus, Misenus et ardens</l>
               <l n="539">ore Giganteo sedes Ithacesia Bai.</l>
               <l n="540">non Prochyte, non ardentem sortita Typhoea</l>
               <l n="541">Inarime, non antiqui saxosa Telonis</l>
               <l n="542">insula, nec paruis aberat Calatia muris,</l>
               <l n="543">Surrentum et pauper sulci Cerealis Abella,</l>
               <l n="544">in primis Capua, heu rebus seruare serenis</l>
               <l n="545">inconsulta modum et prauo peritura tumore!</l>
               <l n="546">laetos rectoris formabat Scipio bello.</l>
               <l n="547">ille uiris pila et ferro circumdare pectus</l>
               <l n="548">addiderat. leuiora domo de more parentum</l>
               <l n="549">gestarant tela, ambustas sine cuspide cornos;</l>
               <l n="550">aclydis usus erat factaeque ad rura bipennis.</l>
               <l n="551">ipse inter medios uenturae ingentia laudis</l>
               <l n="552">signa dabat: uibrare sudem, tramittere saltu</l>
               <l n="553">muralis fossas, undosum frangere nando</l>
               <l n="554">indutus thoraca uadum: spectacula tanta</l>
               <l n="555">ante acies uirtutis erant. saepe alite planta</l>
               <l n="556">ilia perfossum et campi per aperta uolantem</l>
               <l n="557">ipse pedes praeuertit ecum, saepe arduus idem</l>
               <l n="558">castrorum spatium et saxo tramisit et hasta.</l>
               <l n="559">Martia frons facilesque comae nec pone retroque</l>
               <l n="560">caesaries breuior. flagrabant lumina miti</l>
               <l n="561">aspectu, gratusque inerat uisentibus horror.</l>
               <pb/>
               <l n="562">Adfuit et Samnis, nondum uergente fauore</l>
               <l n="563">ad Poenos, sed nec ueteri purgatus ab ira:</l>
               <l n="564">qui Batulum Nucrasque metunt, Bouiania quique</l>
               <l n="565">exagitant lustra aut Caudinis faucibus haerent,</l>
               <l n="566">et quos aut Rufrae, quos aut Aesernia, quosue</l>
               <l n="567">obscura incultis Herdonia misit ab agris. </l>
               <l n="568">Bruttius, haud dispar animorum, unaque iuuentus</l>
               <l n="569">Lucanis excita iugis Hirpinaque pubes</l>
               <l n="570">horrebat telis et tergo hirsuta ferarum.</l>
               <l n="571">hos uenatus alit: lustra incoluere sitimque</l>
               <l n="572">auertunt fluuio, somnique labore parantur. </l>
               <l n="573">Additur his Calaber Sallentinaeque cohortes</l>
               <l n="574">necnon Brundisium, quo desinit Itala tellus.</l>
               <l n="575">parebat legio audaci permissa Cethego,</l>
               <l n="576">cui socias uires atque indiscreta maniplis</l>
               <l n="577">arma recensebant: nunc sese ostendere miles</l>
               <l n="578">Leucosiae e <add>s</add>copulis, nunc, quem Picentia Paesto</l>
               <l n="579">misit et exhaustae mox Poeno Marte Cerillae,</l>
               <l n="580">nunc Silarus quos nutrit aquis, quo gurgite tradunt</l>
               <l n="581">duritiem lapidum mersis inolescere ramis.</l>
               <l n="582">ille et pugnacis laudauit tela Salerni</l>
               <l n="583">falcatos ensis, et, quae Buxentia pubes</l>
               <l n="584">aptabat dextris, inrasae robora clauae.</l>
               <l n="585">ipse, umero exertus gentili more parentum,</l>
               <l n="586">difficili gaudebat equo roburque iuuentae</l>
               <l n="587">flexi cornipedis duro exercebat in ore. </l>
               <l n="588">Vos etiam accisae desolataeque uirorum,</l>
               <l n="589">Eridani gentes, nullo attendente deorum</l>
               <l n="590">uotis tunc uestris casura ruistis in arma.</l>
               <l n="591">certauit Mutinae quassata Placentia bello,</l>
               <l n="592">Mantua mittenda certauit pube Cremonae,</l>
               <l n="593">Mantua, Musarum domus atque ad sidera cantu</l>
               <l n="594">euecta Aonio et Smyrnaeis aemula plectris.</l>
               <l n="595">tum Verona Athesi circumflua et undique sollers</l>
               <l n="596">arua coronantem nutrire Fauentia pinum,</l>
               <l n="597">Vercellae, fuscique ferax Pollentia uilli,</l>
               <l n="598">et quondam Teucris comes in Laurentia bella</l>
               <l n="599">Ocni prisca domus, paruique Bononia Rheni,</l>
               <l n="600">quique graui remo limosis segniter undis</l>
               <l n="601">lenta paludosae proscindunt stagna Rauennae.</l>
               <l n="602">tum Troiana manus, tellure antiquitus orti</l>
               <l n="603">Euganea profugique sacris Antenoris oris.</l>
               <l n="604">necnon cum Venetis Aquileia †superfluit armis.</l>
               <l n="605">tum pernix Ligus et sparsi per saxa Vagenni</l>
               <l n="606">in decus Hannibalis duros misere nepotes.</l>
               <l n="607">maxima tot populis rector fiducia Brutus</l>
               <l n="608">ibat et hortando notum accendebat in hostem.</l>
               <l n="609">laeta uiro grauitas ac mentis amabile pondus</l>
               <l n="610">et sine tristitia uirtus. non ille rigoris</l>
               <l n="611">ingratas laudes nec nubem frontis amabat</l>
               <l n="612">nec famam laeuo quaerebat limite uitae. </l>
               <l n="613">Addiderat ter mille uiros, in Marte sagittae</l>
               <l n="614">expertos, fidus Sicula regnator ab Aetna.</l>
               <l n="615">non totidem Ilua uiros, sed laetos cingere ferrum</l>
               <l n="616">armarat patrio, quo nutrit bella, metallo. </l>
               <l n="617">Ignosset quamuis auido committere pugnam</l>
               <l n="618">Varroni, quicumque simul tot tela uideret.</l>
               <l n="619">tantis agminibus Rhoeteo litore quondam</l>
               <pb/>
               <l n="620">feruere, cum magnae Troiam inuasere Mycenae,</l>
               <l n="621">mille rates uidit Leandrius Hellespontus. </l>
               <l n="622">Vt uentum ad Cannas, urbis uestigia priscae,</l>
               <l n="623">defigunt diro signa infelicia uallo.</l>
               <l n="624">nec tanta miseris iamiam impendente ruina</l>
               <l n="625">cessarunt superi uicinas prodere clades.</l>
               <l n="626">per sudum attonitis pila exarsere maniplis,</l>
               <l n="627">et celsae toto ceciderunt aggere pinnae,</l>
               <l n="628">nutantique ruens prostrauit uertice siluas</l>
               <l n="629">Garganus, fundoque imo mugiuit anhelans</l>
               <l n="630">Aufidus, et magno late distantia ponto</l>
               <l n="631">terruerunt pauidos accensa Ceraunia nautas.</l>
               <l n="632">quaesiuit Calaber, subducta luce repente</l>
               <l n="633">immensis tenebris, et terram et litora Sipus,</l>
               <l n="634">obseditque frequens castrorum limina bubo.</l>
               <l n="635">nec densae trepidis apium se inuoluere nubes</l>
               <l n="636">cessarunt aquilis. non unus crine corusco</l>
               <l n="637">regnorum euersor rubuit letale cometes.</l>
               <l n="638">castra quoque et uallum rabidae sub nocte silenti</l>
               <l n="639">inrupere ferae raptique ante ora pauentum</l>
               <l n="640">adiunctos uigilis sparserunt membra per agros.</l>
               <l n="641">ludificante etiam terroris imagine somnos</l>
               <l n="642">Gallorum uisi bustis erumpere manes,</l>
               <l n="643">terque quaterque solo penitus tremuere reuulsae</l>
               <l n="644">Tarpeiae rupes, atque atro sanguine flumen</l>
               <l n="645">manauit Iouis in templis, lacrimaeque uetusta</l>
               <l n="646">effigie patris large fluxere Quirini.</l>
               <l n="647">maior et horrificis sese extulit Allia ripis.</l>
               <l n="648">non Alpes sedere loco, non nocte dieue</l>
               <l n="649">ingentis inter stetit Apenninus hiatus.</l>
               <l n="650">axe super medio, Libyes a parte, coruscae</l>
               <l n="651">in Latium uenere faces, ruptusque fragore</l>
               <l n="652">horrisono polus, et uultus patuere Tonantis.</l>
               <l n="653">Aetnaeos quoque contorquens e cautibus ignis</l>
               <l n="654">Vesbius intonuit, scopulisque in nubila iactis</l>
               <l n="655">Phlegraeus tetigit trepidantia sidera uertex. </l>
               <l n="656">Ecce inter medios belli praesagus, et ore</l>
               <l n="657">attonito sensuque simul, clamoribus implet</l>
               <l n="658">miles castra feris et anhelat clade futura:</l>
               <l n="659">‘Parcite, crudeles superi. iam stragis aceruis</l>
               <l n="660">deficiunt campi. uideo per densa uolantem</l>
               <l n="661">agmina ductorem Libyae currusque citatos</l>
               <l n="662">arma uirum super atque artus et signa trahentem.</l>
               <l n="663">turbinibus furit insanis et proelia uentus</l>
               <l n="664">inque oculos inque ora rotat. cadit immemor aeui</l>
               <l n="665">nequiquam, Trasimenne, tuis Seruilius oris</l>
               <l n="666">subductus. quo, Varro, fugis? pro Iuppiter! ictu</l>
               <l n="667">procumbit saxi fessis spes ultima Paulus.</l>
               <l n="668">cesserit huic Trebia exitio. pons ecce cadentum</l>
               <l n="669">corporibus struitur, reicitque cadauera fumans</l>
               <l n="670">Aufidus, ac uictrix insultat belua campis.</l>
               <l n="671">gestat Agenoreus nostro de more secures</l>
               <l n="672">consulis, et sparsos lictor fert sanguine fasces.</l>
               <l n="673">in Libyam Ausonii portatur pompa triumphi.</l>
               <l n="674">o dolor! hoc etiam, superi, uidisse iubetis?</l>
               <l n="675">congesto, laeuae quodcumque auellitur, auro</l>
               <l n="676">metitur Latias uictrix Carthago ruinas.’</l>
               <pb/>
            </div>

            <div type="textpart" subtype="book" n="9">

               <l n="1">Turbato monstris Latio cladisque futurae</l>
               <l n="2">signa per Ausoniam prodentibus inrita diuis,</l>
               <l n="3">haud secus ac si fausta forent et prospera pugnae</l>
               <l n="4">omina uenturae, consul traducere noctem</l>
               <l n="5">exsomnis telumque manu uibrare per umbras</l>
               <l n="6">ac modo segnitie Paulum increpitare, modo acris</l>
               <l n="7">exercere tubas nocturnaque classica uelle.</l>
               <l n="8">nec minor in Poeno properi certaminis ardor.</l>
               <l n="9">erumpunt uallo fortuna urgente sinistra</l>
               <l n="10">consertaeque manus. nam sparsi ad pabula campis</l>
               <l n="11">uicinis raptanda Macae fudere uolucrem</l>
               <l n="12">telorum nubem. ante omnis inuadere bella</l>
               <l n="13">Mancinus gaudens hostilique unguere primus</l>
               <l n="14">tela cruore cadit, cadit et numerosa iuuentus.</l>
               <l n="15">nec pecudum fibras Varro et contraria Paulo</l>
               <l n="16">auspicia incusante deum compesceret arma,</l>
               <l n="17">ni sors alterni iuris, quo castra reguntur,</l>
               <l n="18">arbitrium pugnae properanti in fata negasset.</l>
               <l n="19">quae tamen haud ualuit perituris milibus una</l>
               <l n="20">plus donasse die. rediere in castra, gemente</l>
               <l n="21">haud dubie Paulo, qui crastina iura uideret</l>
               <l n="22">amenti cessura uiro, frustraque suorum</l>
               <l n="23">seruatas a caede animas. nam turbidus ira</l>
               <l n="24">infensusque morae dilata ob proelia ductor</l>
               <l n="25">
                  <q>Sicine, sic</q> inquit ‘grates pretiumque rependis,</l>
               <l n="26">Paule, tui capitis? meruerunt talia, qui te</l>
               <l n="27">legibus atque urnae dira eripuere minanti?</l>
               <l n="28">tradant immo hosti reuocatos ilicet enses,</l>
               <l n="29">tradant arma iube, aut pugnantum deripe dextris.</l>
               <l n="30">sed uos, quorum oculos atque ora umentia uidi,</l>
               <l n="31">uertere cum consul terga et remeare iuberet,</l>
               <l n="32">ne morem et pugnae signum expectate petendae.</l>
               <l n="33">dux sibi quisque uiam rapito, cum spargere primis</l>
               <l n="34">incipiet radiis Gargana cacumina Phoebus.</l>
               <l n="35">pandam egomet propere portas. ruite ocius atque hunc</l>
               <l n="36">ereptum reuocata diem.’ sic turbidus aegra</l>
               <l n="37">pestifero pugnae castra incendebat amore. </l>
               <l n="38">At Paulus, iam non idem nec mente nec ore,</l>
               <l n="39">sed qualis stratis deleto milite campis</l>
               <l n="40">post pugnam stetit, ante oculos atque ora futuro</l>
               <l n="41">obuersante malo, ceu iam spe lucis adempta</l>
               <l n="42">cum stupet exanimata parens natique tepentis</l>
               <l n="43">nequiquam fouet extremis amplexibus artus,</l>
               <l n="44">
                  <q>Per totiens</q> inquit ‘concussae moenia Romae,</l>
               <l n="45">perque has, nox Stygia quas iam circumuolat umbra,</l>
               <l n="46">insontis animas, cladi parce obuius ire.</l>
               <l n="47">dum transit diuum furor et consumitur ira</l>
               <l n="48">Fortunae, nouus Hannibalis, sat, nomina ferre</l>
               <l n="49">si discit miles nec frigidus aspicit hostem.</l>
               <l n="50">nonne uides, cum uicinis auditur in aruis,</l>
               <l n="51">quam subitus linquat pallentia corpora sanguis,</l>
               <l n="52">quamque fluant arma ante tubas? cunctator et aeger,</l>
               <l n="53">ut rere, in pugnas Fabius quotcumque sub illis</l>
               <l n="54">culpatis duxit signis, nunc arma capessunt.</l>
               <l n="55">at quos Flaminius—sed dira auertite diui.</l>
               <l n="56">sin nostris animus monitis precibusque repugnat,</l>
               <l n="57">aures pande deo. cecinit Cymaea per orbem</l>
               <l n="58">haec olim uates et te praesaga tuosque</l>
               <l n="59">uulgauit terris proauorum aetate furores.</l>
               <l n="60">iamque alter tibi, nec perplexo carmine, coram</l>
               <l n="61">fata cano uates: sistis ni crastina signa,</l>
               <pb/>
               <l n="62">firmabis nostro Phoebeae dicta Sibyllae</l>
               <l n="63">sanguine. nec Graio posthac Diomede ferentur,</l>
               <l n="64">sed te, si perstas, insignes consule campi.’</l>
               <l n="65">haec Paulus, lacrimaeque oculis ardentibus ortae. </l>
               <l n="66">Necnon et noctem sceleratus polluit error.</l>
               <l n="67">Xanthippo captus Libycis tolerarat in oris</l>
               <l n="68">seruitium Satricus, mox inter praemia regi</l>
               <l n="69">Autololum dono datus ob uirtutis honorem.</l>
               <l n="70">huic domus et gemini fuerant Sulmone relicti</l>
               <l n="71">matris in uberibus nati, Mancinus et una</l>
               <l n="72">nomine Rhoeteo Solimus. nam Dardana origo</l>
               <l n="73">et Phrygio genus a proauo, qui sceptra secutus</l>
               <l n="74">Aeneae claram muris fundauerat urbem</l>
               <l n="75">ex sese dictam Solimon. celebrata colonis</l>
               <l n="76">mox Italis paulatim attrito nomine Sulmo.</l>
               <l n="77">at tum barbaricis Satricus cum rege cateruis</l>
               <l n="78">aduectus, quo non spretum, si posceret usus,</l>
               <l n="79">noscere Gaetulis Latias interprete uoces,</l>
               <l n="80">postquam posse datum Paeligna reuisere tecta</l>
               <l n="81">et patrium sperare Larem, ad conamina noctem</l>
               <l n="82">aduocat ac furtim castris euadit iniquis.</l>
               <l n="83">sed fuga nuda uiri. sumpto nam prodere coepta</l>
               <l n="84">uitabat clipeo et dextra remeabat inermi.</l>
               <l n="85">exuuias igitur prostrataque corpora campo</l>
               <l n="86">lustrat et exutis Mancini cingitur armis.</l>
               <l n="87">iamque metus leuior. uerum, cui dempta ferebat</l>
               <l n="88">exangui spolia et cuius nudauerat artus,</l>
               <l n="89">natus erat, paulo ante Maca prostratus ab hoste. </l>
               <l n="90">Ecce sub aduentum noctis primumque soporem</l>
               <l n="91">alter natorum, Solimus, uestigia uallo</l>
               <l n="92">Ausonio uigil extulerat, dum sorte uicissim</l>
               <l n="93">alternat portae excubias, fratrisque petebat</l>
               <l n="94">Mancini stratum sparsa inter funera corpus,</l>
               <l n="95">furtiua cupiens miserum componere terra.</l>
               <l n="96">nec longum celerarat iter, cum tendere in armis</l>
               <l n="97">aggere Sidonio uenientem conspicit hostem,</l>
               <l n="98">quodque dabat fors in subitis necopina, sepulcro</l>
               <l n="99">Aetoli condit membra occultata Thoantis.</l>
               <l n="100">inde, ubi nulla sequi propius pone arma uirumque</l>
               <l n="101">incomitata uidet uestigia ferre per umbras,</l>
               <l n="102">prosiliens tumulo contorquet nuda parentis</l>
               <l n="103">in terga haud frustra iaculum, Tyriamque sequentum</l>
               <l n="104">Satricus esse manum et Sidonia uulnera credens,</l>
               <l n="105">auctorem caeci trepidus circumspicit ictus. </l>
               <l n="106">Verum ubi uictorem iuuenili robore cursus</l>
               <l n="107">attulit et notis fulsit lux tristis ab armis</l>
               <l n="108">fraternusque procul luna prodente retexit</l>
               <l n="109">ante oculos sese et radiauit comminus umbo,</l>
               <l n="110">exclamat iuuenis subita flammatus ab ira:</l>
               <l n="111">‘Non sim equidem Sulmone satus tua, Satrice, proles</l>
               <l n="112">nec frater, Mancine, tuus fatearque nepotem</l>
               <l n="113">Pergameo indignum Solimo, si euadere detur</l>
               <l n="114">huic nostras impune manus. tu nobile gestes</l>
               <l n="115">germani spolium ante oculos referasque superba</l>
               <l n="116">me spirante domus Paelignae perfidus arma?</l>
               <l n="117">haec tibi, cara parens Acca, ad solacia luctus</l>
               <l n="118">dona feram, nati ut figas aeterna sepulcro.’ </l>
               <l n="119">Talia uociferans stricto mucrone ruebat.</l>
               <l n="120">ast illi iam tela manu iamque arma fluebant</l>
               <l n="121">audita patria natisque et coniuge et armis,</l>
               <l n="122">ac membra et sensus gelidus stupefecerat horror.</l>
               <pb/>
               <l n="123">tum uox semanimi miseranda effunditur ore:</l>
               <l n="124">‘Parce, precor, dextrae, non ut mihi uita supersit</l>
               <l n="125">(quippe nefas hac uelle frui), sed sanguine nostro</l>
               <l n="126">ne damnes, o nate, manus. Carthaginis ille</l>
               <l n="127">captiuus, patrias nunc primum aduectus in oras,</l>
               <l n="128">ille ego sum Satricus, Solimi genus. haud tua, nate,</l>
               <l n="129">fraus ulla est. iaceres in me cum feruidus hastam,</l>
               <l n="130">Poenus eram. uerum castris elapsus acerbis</l>
               <l n="131">ad uos et carae properabam coniugis ora:</l>
               <l n="132">hunc rapui exanimi clipeum. sed iam unice nobis</l>
               <l n="133">haec fratris tumulis arma excusata reporta.</l>
               <l n="134">curarum tibi prima tamen sit, nate, referre</l>
               <l n="135">ductori monitus Paulo, producere bellum</l>
               <l n="136">nitatur Poenoque neget certamina Martis.</l>
               <l n="137">augurio exultat diuum immensamque propinqua</l>
               <l n="138">stragem acie sperat. quaeso, cohibete furentem</l>
               <l n="139">Varronem: namque hunc fama est impellere signa.</l>
               <l n="140">sat magnum hoc miserae fuerit mihi cardine uitae</l>
               <l n="141">solamen cauisse meis. nunc ultima, nate,</l>
               <l n="142">inuento simul atque amisso redde parenti</l>
               <l n="143">oscula.’ sic fatus galeam exuit atque rigentis</l>
               <l n="144">inuadit nati tremebundis colla lacertis:</l>
               <l n="145">attonito mentis uerbis sanare pudorem</l>
               <l n="146">uulneris impressi <add>et</add> telum excusare laborat:</l>
               <l n="147">‘Quis testis nostris, quis conscius adfuit actis?</l>
               <l n="148">non nox errorem nigranti condidit umbra?</l>
               <l n="149">cur trepidas? da, nate, magis, da iungere pectus.</l>
               <l n="150">absoluo pater ipse manum, atque in fine laborum</l>
               <l n="151">hac condas oculos dextra, precor.’ at miser imo</l>
               <l n="152">pectore suspirans iuuenis non uerba uicesque</l>
               <l n="153">adloquio uocemue refert, sed sanguinis atri</l>
               <l n="154">sistere festinat cursum laceroque ligare</l>
               <l n="155">ocius inlacrimans altum uelamine uulnus.</l>
               <l n="156">tandem inter gemitus miserae erupere querelae:</l>
               <l n="157">‘Sicine te nobis, genitor, Fortuna reducit</l>
               <l n="158">in patriam? sic te nato natumque parenti</l>
               <l n="159">impia restituit? felix o terque quaterque</l>
               <l n="160">frater, cui fatis genitorem agnoscere ademptum.</l>
               <l n="161">ast ego, Sidoniis imperditus, ecce, parentem</l>
               <l n="162">uulnere cognosco. saltem hoc, Fortuna, fuisset</l>
               <l n="163">solamen culpae, dubia ut mihi signa dedisses</l>
               <l n="164">infausti generis. uerum linquetur iniquis</l>
               <l n="165">non ultra superis nostros <add>s</add>celerare labores.’ </l>
               <l n="166">Haec dum amens queritur, iam deficiente cruore</l>
               <l n="167">in uacuas senior uitam disperserat auras.</l>
               <l n="168">tum iuuenis maestum attollens ad sidera uultum</l>
               <l n="169">‘Pollutae dextrae et facti Titania testis</l>
               <l n="170">infandi, quae nocturno mea lumine tela</l>
               <l n="171">derigis in patrium corpus, non amplius’ inquit</l>
               <l n="172">
                  <q>his oculis et damnato uiolabere uisu.</q>
               </l>
               <l n="173">haec memorat, simul ense fodit praecordia et atrum</l>
               <l n="174">sustentans uulnus mananti sanguine signat</l>
               <l n="175">in clipeo mandata patris: <hi rend="7">fvge proelia varro</hi>,</l>
               <l n="176">ac summi tegimen suspendit cuspide teli</l>
               <l n="177">defletumque super prosternit membra parentem. </l>
               <l n="178">Talia uenturae mittebant omina pugnae</l>
               <l n="179">Ausoniis superi, sensimque abeuntibus umbris</l>
               <l n="180">conscia nox sceleris roseo cedebat Eoo.</l>
               <l n="181">ductor in arma suos Libys et Romanus in arma</l>
               <l n="182">excibant de more suos, Poenisque redibat</l>
               <l n="183">qualis nulla dies omni surrexerit aeuo.</l>
               <l n="184">
                  <q>Non uerborum</q> inquit <q>stimulantum</q> Poenus ‘egetis,</l>
               <l n="185">Herculeis iter a metis ad Iapygis agros</l>
               <l n="186">uincendo emensi. nusquam est animosa Saguntos,</l>
               <l n="187">concessere Alpes, pater ipse superbus aquarum</l>
               <pb/>
               <l n="188">Ausoni<add>d</add>um Eridanus captiuo defluit alueo.</l>
               <l n="189">strage uirum mersus Trebia est, atque ora sepulcro</l>
               <l n="190">Lydia Flaminio premitur, lateque refulgent</l>
               <l n="191">ossibus ac nullo sulcantur uomere campi.</l>
               <l n="192">clarior his titulus plusque adlatura cruoris</l>
               <l n="193">lux oritur. mihi magna satis, sat uero superque</l>
               <l n="194">bellandi merces sit gloria: cetera uobis</l>
               <l n="195">uincantur. quicquid diti deuexit Hibero,</l>
               <l n="196">quicquid in Aetnaeis iactauit Roma triumphis,</l>
               <l n="197">quin etiam Libyco si quid de litore raptum</l>
               <l n="198">condidit, in uestros ueniet sine sortibus enses.</l>
               <l n="199">ferte domos quod dextra dabit. nil ductor honoris</l>
               <l n="200">ex opibus posco. raptor per saecula longa</l>
               <l n="201">Dardanus edomitum uobis spoliauerit orbem.</l>
               <l n="202">qui Tyria ducis Sarranum ab origine nomen,</l>
               <l n="203">seu Laurens tibi, Sigeo sulcata colono,</l>
               <l n="204">adridet tellus, seu sunt Byzacia cordi</l>
               <l n="205">rura magis centum Cereri fruticantia culmis,</l>
               <l n="206">electos optare dabo inter praemia campos.</l>
               <l n="207">addam etiam, flaua Thybris quas inrigat unda,</l>
               <l n="208">captiuis late gregibus depascere ripas.</l>
               <l n="209">qui uero externo socius mihi sanguine Byrsae</l>
               <l n="210">signa moues, dextram Ausonia si caede cruentam</l>
               <l n="211">attolles, hinc iam ciuis Carthaginis esto.</l>
               <l n="212">neu uos Garganus Daunique fefellerit ora,</l>
               <l n="213">ad muros statis Romae. licet auia longe</l>
               <l n="214">urbs agat et nostro procul a certamine distet,</l>
               <l n="215">hic hodie ruet, atque ultra te ad proelia miles</l>
               <l n="216">nulla uoco: ex acie tende in Capitolia cursum.’ </l>
               <l n="217">Haec memorat. tum propulso munimine ualli</l>
               <l n="218">fossarum rapuere moras, aciemque locorum</l>
               <l n="219">consilio curuis accommodat ordine ripis.</l>
               <l n="220">barbaricus laeuo stetit ad certamina cornu</l>
               <l n="221">bellator Nasamon unaque immanior artus</l>
               <l n="222">Marmarides, tum Maurus atrox Garamasque Macesque</l>
               <l n="223">et Massylae acies et ferro uiuere laetum</l>
               <l n="224">uulgus Adyrmachidae pariter, gens accola Nili,</l>
               <l n="225">corpora ab immodico seruans nigrantia Phoebo.</l>
               <l n="226">quis positum agminibus caput imperiumque Nealces.</l>
               <l n="227">at parte in dextra, sinuat qua flexibus undam</l>
               <l n="228">Aufidus et curuo circum errat gurgite ripas,</l>
               <l n="229">Mago regit. subiere leues, quos horrida misit</l>
               <l n="230">Pyrene, populi et uario cinxere tumultu</l>
               <l n="231">flumineum latus: effulget caetrata iuuentus,</l>
               <l n="232">Cantaber ante alios nec tectus tempora Vasco</l>
               <l n="233">ac torto miscens Baliaris proelia plumbo</l>
               <l n="234">Baetigenaeque uiri. celsus media ipse coercet</l>
               <l n="235">agmina, quae patrio firmauit milite quaeque</l>
               <l n="236">Celtarum Eridano perfusis saepe cateruis.</l>
               <l n="237">sed qua se fluuius retro labentibus undis</l>
               <l n="238">eripit et nullo cuneos munimine uallat,</l>
               <l n="239">turritas moles ac propugnacula dorso</l>
               <l n="240">belua nigranti gestans, ceu mobilis agger,</l>
               <l n="241">nutat et erectos attollit ad aethera muros.</l>
               <l n="242">cetera iam Numidis circumuolitare uagosque</l>
               <l n="243">ferre datur cursus et toto feruere campo. </l>
               <l n="244">Dum Libys incenso dispensat milite uires</l>
               <l n="245">hortandoque iterum atque iterum insatiabilis urget</l>
               <l n="246">factis quemque suis et se cognoscere iactat</l>
               <l n="247">qua dextra ueniant stridentis sibila teli,</l>
               <l n="248">promittitque uiris nulli se defore testem,</l>
               <l n="249">iam Varro exacta uallo legione mouebat</l>
               <l n="250">cladum principia, ac pallenti laetus in unda</l>
               <l n="251">laxabat sedem uenturis portitor umbris.</l>
               <l n="252">stant primi, quos sanguineae pendente uetabant</l>
               <pb/>
               <l n="253">ire notae clipeo, defixique omine torpent.</l>
               <l n="254">iuxta terribilis facies: miseranda iacebant</l>
               <l n="255">corpora in amplexu, natusque in pectore patris</l>
               <l n="256">imposita uulnus dextra letale tegebat.</l>
               <l n="257">effusae lacrimae, Mancinique inde reuersus</l>
               <l n="258">fraterna sub morte dolor, tum triste mouebat</l>
               <l n="259">augurium et similes defuncto in corpore uultus.</l>
               <l n="260">ocius erroris culpam deflendaque facta</l>
               <l n="261">ductori pandunt atque arma uetantia pugnam.</l>
               <l n="262">ille ardens animi <q>Ferte haec</q> ait ‘omnia Paulo.</l>
               <l n="263">namque illum, cui femineo stant corde timores,</l>
               <l n="264">mouerit ista manus, quae caede imbuta nefanda,</l>
               <l n="265">cum Furiae expeterent poenas, fortasse paterno</l>
               <l n="266">signauit moriens sceleratum sanguine carmen.’ </l>
               <l n="267">Tum minitans propere discribit munera pugnae,</l>
               <l n="268">quaque feras saeuus gentes aciemque Nealces</l>
               <l n="269">temperat, hac sese Marso cum milite cumque</l>
               <l n="270">Samnitum opponit signis et Iapyge alumno.</l>
               <l n="271">at campi medio (namque hac in parte uidebat</l>
               <l n="272">stare ducem Libyae) Seruilius obuia adire</l>
               <l n="273">arma et Picentis Vmbrosque inferre iubetur.</l>
               <l n="274">cetera Paulus habet dextro certamina cornu.</l>
               <l n="275">his super insidias contra Nomadumque uolucrem</l>
               <l n="276">Scipiadae datur ire manum, quaeque arte dolisque</l>
               <l n="277">scindent se turmae, praedicit spargere bellum. </l>
               <l n="278">Iamque propinquabant acies, agilique uirorum</l>
               <l n="279">discursu mixtoque simul calefacta per ora</l>
               <l n="280">cornipedum hinnitu et multum strepitantibus armis</l>
               <l n="281">errabat caecum turbata per agmina murmur.</l>
               <l n="282">sic, ubi prima mouent pelago certamina uenti,</l>
               <l n="283">inclusam rabiem ac sparsuras astra procellas</l>
               <l n="284">parturit unda freti fundoque emota minacis</l>
               <l n="285">expirat per saxa sonos atque acta cauernis</l>
               <l n="286">torquet anhelantem spumanti uertice pontum. </l>
               <l n="287">Nec uero fati tam saeuo in turbine solum</l>
               <l n="288">terrarum fuit ille labor. discordia demens</l>
               <l n="289">intrauit caelo superosque ad bella coegit.</l>
               <l n="290">hinc Mauors, hinc Gradiuum comitatus Apollo</l>
               <l n="291">et domitor tumidi pugnat maris, hinc Venus amens,</l>
               <l n="292">hinc Vesta et captae stimulatus caede Sagunti</l>
               <l n="293">Amphitryoniades, pariter ueneranda Cybebe</l>
               <l n="294">Indigetesque dei Faunusque satorque Quirinus</l>
               <l n="295">alternusque animae mutato Castore Pollux.</l>
               <l n="296">contra cincta latus ferro Saturnia Iuno</l>
               <l n="297">et Pallas, Libycis Tritonidos edita lymphis,</l>
               <l n="298">ac patrius flexis per tempora cornibus Hammon,</l>
               <l n="299">multaque praeterea diuorum turba minorum.</l>
               <l n="300">quorum ubi mole simul uenientum et gressibus alma</l>
               <l n="301">intremuit tellus, pars impleuere propinquos</l>
               <l n="302">diuisi montes, pars sedem nube sub alta</l>
               <l n="303">ceperunt: uacuo descensum ad proelia caelo. </l>
               <l n="304">Tollitur immensus deserta ad sidera clamor,</l>
               <l n="305">Phlegraeis quantas effudit ad aethera uoces</l>
               <l n="306">terrigena in campis exercitus, aut sator aeui</l>
               <l n="307">quanta Cyclopas noua fulmina uoce poposcit</l>
               <l n="308">Iuppiter, extructis uidit cum montibus ire</l>
               <l n="309">magnanimos raptum caelestia regna Gigantas.</l>
               <l n="310">nec uero prima in tantis concursibus hasta</l>
               <l n="311">ulla fuit: stridens nimbus certante furore</l>
               <l n="312">telorum simul effusus, cupidaeque cruoris</l>
               <l n="313">hinc atque hinc animae gemina cecidere procella.</l>
               <l n="314">ac <add>p</add>rius insanus dextra qua<add>m</add> ducitur ensis</l>
               <l n="315">bellantum pars magna iacet. super ipsa suorum</l>
               <l n="316">corpora consistunt auidi calcantque gementis.</l>
               <l n="317">nec magis aut Libyco protrudi Dardana nisu</l>
               <l n="318">auertiue potest pubes, aut ordine pelli</l>
               <l n="319">fixa suo Sarrana manus, quam uellere sede</l>
               <l n="320">si coeptet Calpen impacto gurgite pontus.</l>
               <l n="321">amisere ictus spatium, nec morte peracta</l>
               <pb/>
               <l n="322">artatis cecidisse licet. galea horrida flictu</l>
               <l n="323">aduersae ardescit galeae, clipeusque fatiscit</l>
               <l n="324">impulsu clipei, atque ensis contunditur ense.</l>
               <l n="325">pes pede, uirque uiro teritur, tellusque uideri</l>
               <l n="326">sanguine operta nequit, caelumque et sidera pendens</l>
               <l n="327">abstulit ingestis nox densa sub aethere telis.</l>
               <l n="328">quis astare loco dederat Fortuna secundo,</l>
               <l n="329">contorum longo et procerae cuspidis ictu,</l>
               <l n="330">ceu primas agitent acies, certamina miscent.</l>
               <l n="331">at, quos deinde tenet retrorsum inglorius ordo,</l>
               <l n="332">missilibus certant pugnas aequare priorum.</l>
               <l n="333">ultra clamor agit bellum, milesque cupiti</l>
               <l n="334">Martis inops saeuis impellit uocibus hostem.</l>
               <l n="335">non ullum defit teli genus. <add>h</add>i sude pugnas,</l>
               <l n="336">hi pinu flagrante cient, hi pondere pili,</l>
               <l n="337">at saxis fundaque alius iaculoque uolucri.</l>
               <l n="338">interdum stridens per nubila fertur harundo,</l>
               <l n="339">interdumque ipsis metuenda phalarica muris. </l>
               <l n="340">Speramusne, deae, quarum mihi sacra coluntur,</l>
               <l n="341">mortali totum hunc aperire in saecula uoce</l>
               <l n="342">posse diem? tantumne datis confidere linguae,</l>
               <l n="343">ut Cannas uno ore sonem? si gloria uobis</l>
               <l n="344">nostra placet neque uos magnis auertitis ausis,</l>
               <l n="345">huc omnis cantus Phoebumque uocate parentem.</l>
               <l n="346">uerum utinam posthac animo, Romane, secunda,</l>
               <l n="347">quanto nunc aduersa, feras, si<add>n</add>tque hactenus, oro,</l>
               <l n="348">nec libeat temptare deis an Troia proles</l>
               <l n="349">par bellum tolerare queat. tuque anxia fati</l>
               <l n="350">pone, precor, lacrimas et adora uulnera laudes</l>
               <l n="351">perpetuas paritura tibi. nam tempore, Roma,</l>
               <l n="352">nullo maior eris. mox sic labere secundis</l>
               <l n="353">ut sola cladum tuearis nomina fama. </l>
               <l n="354">Iamque inter uarias Fortuna utrimque uirorum</l>
               <l n="355">alternata uices incerto eluserat iras</l>
               <l n="356">euentu, mediaque diu pendente per ambas</l>
               <l n="357">spe gentis, paribus Mauors flagrabat in armis:</l>
               <l n="358">mitia ceu uiridis agitant cum flamina culmos,</l>
               <l n="359">necdum maturas impellit uentus aristas,</l>
               <l n="360">huc atque huc it summa seges nutansque uicissim</l>
               <l n="361">alterno lente motu incuruata nitescit.</l>
               <l n="362">tandem barbaricis perfractam uiribus acri</l>
               <l n="363">dissipat incurrens aciem clamore Nealces.</l>
               <l n="364">laxati cunei, perque interualla citatus</l>
               <l n="365">inrupit trepidis hostis. tum turbine nigro</l>
               <l n="366">sanguinis exundat torrens, nullumque sub una</l>
               <l n="367">cuspide procumbit corpus. dum uulnera tergo</l>
               <l n="368">bellator timet Ausonius, per pectora saeuas</l>
               <l n="369">exceptat mortes et leto dedecus arcet. </l>
               <l n="370">Stabat cum primis mediae certamine pugnae</l>
               <l n="371">aspera semper amans et par cuicumque periclo</l>
               <l n="372">Scaeuola, nec tanta uitam iam strage uolebat,</l>
               <l n="373">sed dignum proauo letum et sub nomine mortem.</l>
               <l n="374">is postquam frangi res atque augescere uidit</l>
               <l n="375">exitium, ‘Breuis hoc uitae, quodcumque relictum,</l>
               <l n="376">extendamus;’ ait ‘nam uirtus futtile nomen,</l>
               <l n="377">ni decori sat sint pariendo tempora leti.’</l>
               <l n="378">dixit et in medios, qua dext<add>e</add>ra concita Poeni</l>
               <l n="379">limitem agit, uasto conixus turbine fertur.</l>
               <l n="380">hic exultantem Caralim atque erepta uolentem</l>
               <l n="381">induere excelso caesi gestamina trunco</l>
               <l n="382">ense subit, capuloque tenus ferrum impulit ira.</l>
               <l n="383">uoluitur ille ruens atque arua hostilia morsu</l>
               <l n="384">adpetit et mortis premit in tellure dolores.</l>
               <l n="385">nec Gabari<add>s</add> Sicchaeque uirum tenuere furentes</l>
               <l n="386">concordi uirtute manus; sed perdidit acer,</l>
               <l n="387">dum stat, decisam Gabar inter proelia dextram;</l>
               <l n="388">at Siccha auxilium, magno turbante dolore,</l>
               <l n="389">dum temere accelerat, calcato improuidus ense</l>
               <l n="390">succidit ac nudae sero uestigia plantae</l>
               <pb/>
               <l n="391">damnauit dextraque iacet morientis amici.</l>
               <l n="392">tandem conuertit fatalia tela Nealcae</l>
               <l n="393">fulminei gliscens iuuenis furor. exilit ardens</l>
               <l n="394">nomine tam claro stimulante ad praemia caedis.</l>
               <l n="395">tum silicem scopulo auulsum, quem montibus altis</l>
               <l n="396">detulerat torrens, raptum contorquet in ora</l>
               <l n="397">turbidus. incusso crepuerunt pondere malae,</l>
               <l n="398">ablatusque uiro uultus: concreta cruento</l>
               <l n="399">per nares cerebro sanies fluit, atraque manant</l>
               <l n="400">orbibus elisis et trunca lumina fronte.</l>
               <l n="401">sternitur unanimo Marius succurrere Capro</l>
               <l n="402">conatus metuensque uiro superesse cadenti.</l>
               <l n="403">lucis idem auspicium ac patrium et commune duobus</l>
               <l n="404">paupertas: sacro iuuenes Praeneste creati</l>
               <l n="405">miscuerant studia et iuncta tellure serebant.</l>
               <l n="406">uelle ac nolle ambobus idem sociataque toto</l>
               <l n="407">mens aeuo ac paruis diues concordia rebus.</l>
               <l n="408">occubuere simul, uotisque ex omnibus unum</l>
               <l n="409">id Fortuna dedit, iunctam inter proelia mortem.</l>
               <l n="410">arma fuere decus uictori bina Symaetho. </l>
               <l n="411">Sed longum tanto laetari munere casus</l>
               <l n="412">haud licitum Poenis. aderat terrore minaci</l>
               <l n="413">Scipio conuersae miseratus terga cohortis</l>
               <l n="414">et cuncti fons Varro mali flauusque comarum</l>
               <l n="415">Curio et a primo descendens consule Brutus.</l>
               <l n="416">atque his fulta uiris acies repararet ademptum</l>
               <l n="417">mole noua campum, subito ni turbine Poenus</l>
               <l n="418">agmina frenasset iam procurrentia ductor.</l>
               <l n="419">isque ut Varronem procul inter proelia uidit</l>
               <l n="420">et iuxta sagulo circumuolitare rubenti</l>
               <l n="421">lictorem, ‘Nosco pompam atque insignia nosco.</l>
               <l n="422">Flaminius modo talis’ ait. tum feruidus acrem</l>
               <l n="423">ingentis clipei tonitru praenuntiat iram.</l>
               <l n="424">heu miser! aequari potuisti funere Paulo,</l>
               <l n="425">si tibi non ira superum tunc esset ademptum</l>
               <l n="426">Hannibalis cecidisse manu. quam saepe querere,</l>
               <l n="427">Varro, deis, quod Sidonium defugeris ensem!</l>
               <l n="428">nam, rapido subitam portans in morte salutem</l>
               <l n="429">procursu †incepta in sese discrimina uertit</l>
               <l n="430">Scipio. nec Poenum, quamquam est ereptus opimae</l>
               <l n="431">caedis honor, mutasse piget maiore sub hoste</l>
               <l n="432">proelia et erepti Ticina ad flumina patris</l>
               <l n="433">exigere oblato tandem certamine poenas.</l>
               <l n="434">stabant educti diuersis orbis in oris,</l>
               <l n="435">quantos non alias uidit concurrere tellus,</l>
               <l n="436">Marte uiri dextraque pares, sed cetera ductor</l>
               <l n="437">anteibat Latius, melior pietate fideque. </l>
               <l n="438">Desiluere caua turbati ad proelia nube,</l>
               <l n="439">Mauors Scipiadae metuens, Tritonia Poeno,</l>
               <l n="440">aduentuque deum intrepidis ductoribus ambae</l>
               <l n="441">contremuere acies. ater, qua pectora flectit</l>
               <l n="442">Pallas, Gorgoneo late micat ignis ab ore</l>
               <l n="443">sibilaque horrificis torquet serpentibus aegis.</l>
               <l n="444">fulgent sanguinei, geminum uibrare cometem</l>
               <l n="445">ut credas, oculi, summaque in casside largus</l>
               <l n="446">undantis uoluit flammas ad sidera uertex.</l>
               <l n="447">at Mauors, moto proturbans aera telo</l>
               <l n="448">et clipeo campum inuoluens, Aetnaea Cyclopum</l>
               <l n="449">munere fundentem loricam incendia gestat</l>
               <l n="450">ac pulsat fulua consurgens aethera crista. </l>
               <l n="451">Ductores pugnae intenti, quantumque uicissim</l>
               <l n="452">audere<add>nt</add>, propius mensi, tamen arma ferentis</l>
               <l n="453">sensere aduenisse deos et laetus uterque</l>
               <l n="454">spectari superis addebant mentibus iras.</l>
               <l n="455">iamque ictu ualido libratam a pectore Poeni</l>
               <pb/>
               <l n="456">Pallas in oblicum dextra detorserat hastam,</l>
               <l n="457">et Gradiuus, opem diuae portare ferocis</l>
               <l n="458">exemplo doctus, porgebat protinus ensem</l>
               <l n="459">Aetnaeum in pugnas iuueni ac maiora iubebat.</l>
               <l n="460">tum Virgo ignescens penitus uiolenta repente</l>
               <l n="461">suffudit flammis ora atque obliqua retorquens</l>
               <l n="462">lumina turbato superauit Gorgona uultu.</l>
               <l n="463">erexere omnes immania membra chelydri</l>
               <l n="464">aegide commota, primique furoris ad ictus</l>
               <l n="465">rettulit ipse pedem sensim a certamine Mauors.</l>
               <l n="466">hic dea conuulsam rapido conamine partem</l>
               <l n="467">uicini montis scopulisque horrentia saxa</l>
               <l n="468">in Martem furibunda iacit, longeque relatos</l>
               <l n="469">expauit sonitus tremefacto litore Sason. </l>
               <l n="470">At non haec superum fallebant proelia regem.</l>
               <l n="471">demittit propere succinctam nubibus Irim</l>
               <l n="472">quae nimios frenet motus, ac talia fatur:</l>
               <l n="473">‘I, dea, et Oenotris uelox adlabere terris</l>
               <l n="474">germanoque truces, dic, Pallas mitiget iras</l>
               <l n="475">nec speret fixas Parcarum uertere leges.</l>
               <l n="476">dic etiam: ‘Ni desistis (nam uirus et aestus</l>
               <l n="477">flammiferae noui mentis) nec colligis iram,</l>
               <l n="478">aegide praecellant quantum horrida fulmina nosces.’’</l>
               <l n="479">Quae postquam accepit dubitans Tritonia uirgo</l>
               <l n="480">nec sat certa diu, patriis an cederet armis,</l>
               <l n="481">
                  <q>Absistemus</q> ait ‘campo. sed Pallade pulsa</l>
               <l n="482">num fata auertet? caeloque arcebit ab alto</l>
               <l n="483">cernere Gargani feruentia caedibus arua?’</l>
               <l n="484">haec effata caua Poenum in certamina nube</l>
               <l n="485">sublatum diuersa tulit terrasque reliquit. </l>
               <l n="486">At Gradiuus atrox remeantis in aethera diuae</l>
               <l n="487">abscessu reuocat mentes fusosque per aequor</l>
               <l n="488">ipse manu magna nebulam circumdatus acri</l>
               <l n="489">restituit pugnae. conuertunt signa nouamque</l>
               <l n="490">instaurant Itali uersa formidine caedem.</l>
               <l n="491">cum uentis positus custos, cui flamina carcer</l>
               <l n="492">imperio compressa tenet caelumque ruentes</l>
               <l n="493">Eurique et Boreae parent Corique Notique,</l>
               <l n="494">Iunonis precibus promissa haud parua ferentis</l>
               <l n="495">regnantem Ae<add>t</add>olis Vulturnum in proelia campis</l>
               <l n="496">effrenat. placet hic irae exitiabilis ultor.</l>
               <l n="497">qui, se postquam Aetnae mersit candente barathro</l>
               <l n="498">concepitque ignes et flammea protulit ora,</l>
               <l n="499">euolat horrendo stridore ac Daunia regna</l>
               <l n="500">perflat agens caecam glomerato puluere nubem.</l>
               <l n="501">eripuere oculos aurae uocemque manusque.</l>
               <l n="502">uertice harenoso candentis, flebile dictu,</l>
               <l n="503">torquet in ora globos Italum et bellare maniplis</l>
               <l n="504">iussa laetatur rabie. tum mole ruinae</l>
               <l n="505">sternuntur tellure <add>et</add> miles et arma tubaeque,</l>
               <l n="506">atque omnis retro flatu occursante refertur</l>
               <l n="507">lancea et in tergum Rutulis cadit inritus ictus.</l>
               <l n="508">atque idem flatus Poenorum tela secundant,</l>
               <l n="509">et uelut ammento contorta hastilia turbo</l>
               <l n="510">adiuuat ac Tyrias impellit stridulus hastas.</l>
               <l n="511">tum denso fauces praeclusus puluere miles</l>
               <l n="512">ignauam mortem compresso maeret hiatu.</l>
               <l n="513">ipse caput flauum caligine conditus atra</l>
               <l n="514">Vulturnus multaque comam perfusus harena</l>
               <l n="515">nunc uersos agit a tergo stridentibus alis,</l>
               <l n="516">nunc mediam in frontem ueniens clamante procella</l>
               <l n="517">obuius arma quatit patuloque insibilat ore.</l>
               <l n="518">interdum intentos pugnae et iam iamque ferentis</l>
               <l n="519">hostili iugulo ferrum conamine et ictu</l>
               <pb/>
               <l n="520">auertit dextramque ipso de uulnere uellit.</l>
               <l n="521">nec satis Ausonias passim foedare cohortes:</l>
               <l n="522">in Martem uomit immixtas mugitibus auras</l>
               <l n="523">bisque dei summas uibrauit turbine cristas. </l>
               <l n="524">Quae dum Romuleis exercet proelia turmis</l>
               <l n="525">Aeolius furor et Martem succendit in iras,</l>
               <l n="526">adfatur Virgo, socia Iunone, parentem:</l>
               <l n="527">‘Quantos Gradiuus fluctus in Punica castra,</l>
               <l n="528">respice, agit quantisque furens se caedibus implet!</l>
               <l n="529">nunc, quaeso, terris descendere non placet Irim?</l>
               <l n="530">quamquam ego non Teucros (nostro cum pignore regnet</l>
               <l n="531">Roma, et Palladio sedes hac urbe locarim)</l>
               <l n="532">non Teucros delere aderam, sed lumen alumnae</l>
               <l n="533">Hannibalem Libyae pelli florentibus annis</l>
               <l n="534">uita atque extingui primordia tanta negabam.’ </l>
               <l n="535">Excipit hic Iuno longique laboris ab ira</l>
               <l n="536">
                  <q>Immo,</q> ait ‘ut noscant gentes, immania quantum</l>
               <l n="537">regna Iouis ualeant cunctisque potentia quantum</l>
               <l n="538">antistet, coniunx, superis tua, disice telo</l>
               <l n="539">flagranti (nil oramus) Carthaginis arces</l>
               <l n="540">Sidoniamque aciem uasto telluris hiatu</l>
               <l n="541">Tartareis immerge uadis aut obrue ponto.’ </l>
               <l n="542">Contra quae miti respondet Iuppiter ore:</l>
               <l n="543">‘Certatis fatis et spes extenditis aegras.</l>
               <l n="544">ille, o nata, libens cui tela inimica ferebas,</l>
               <l n="545">contundet Tyrios iuuenis ac nomina gentis</l>
               <l n="546">induet et Libycam feret in Capitolia laurum.</l>
               <l n="547">at, cui tu, coniunx, cui das animosque decusque,</l>
               <l n="548">(fata cano) auertet populis Laurentibus arma.</l>
               <l n="549">nec longe cladis metae. uenit hora diesque,</l>
               <l n="550">qua nullas umquam transisse optauerit Alpes.’</l>
               <l n="551">sic ait atque Irim propere demittit Olympo</l>
               <l n="552">quae reuocet Martem iubeatque abscedere pugna.</l>
               <l n="553">nec uetitis luctatus abit Gradiuus in altas</l>
               <l n="554">cum fremitu nubes, quamquam lituique tubaeque</l>
               <l n="555">uulneraque et sanguis et clamor et arma iuuarent. </l>
               <l n="556">Vt patuit liber superum certamine tandem</l>
               <l n="557">laxatusque deo campus, ruit aequore ab imo</l>
               <l n="558">Poenus quo sensim caelestia fugerat arma,</l>
               <l n="559">magna uoce trahens equitemque uirosque feraeque</l>
               <l n="560">turrigerae molem tormentorumque labores.</l>
               <l n="561">atque ubi turbantem leuioris ense cateruas</l>
               <l n="562">agnouit iuuenem, scintillauitque cruentis</l>
               <l n="563">ira genis, ‘Quaenam Furiae quisue egit in hostem,</l>
               <l n="564">en, Minuci, deus, ut rursus te credere nobis</l>
               <l n="565">auderes?’ inquit ‘genitor tibi natus ab armis</l>
               <l n="566">ille meis ubi nunc Fabius? semel, improbe, nostras</l>
               <l n="567">sit satis euasisse manus.’ atque inde superbis</l>
               <l n="568">hasta comes dictis murali turbine pectus</l>
               <l n="569">transforat et uoces uenturas occupat ictu. </l>
               <l n="570">Nec ferro saeuire sat est. appellitur atra</l>
               <l n="571">mole fera, et monstris componitur Itala pubes.</l>
               <l n="572">nam praeuectus equo moderantem cuspide Lucas</l>
               <l n="573">Maurum in bella boues stimulis maioribus ire</l>
               <l n="574">ac raptare iubet Libycarum armenta ferarum.</l>
               <l n="575">immane stridens agitur crebroque coacta</l>
               <l n="576">uulnere bellatrix properos fert belua gressus.</l>
               <l n="577">liuenti dorso turris flammaque uirisque</l>
               <l n="578">et iaculis armata sedet. procul aspera grando</l>
               <l n="579">saxorum super arma ruit, passimque uolanti</l>
               <l n="580">celsus telorum fundit Libys aggere nimbum.</l>
               <l n="581">stat niueis longum stipata per agmina uallum</l>
               <l n="582">dentibus, atque ebori praefixa comminus hasta</l>
               <pb/>
               <l n="583">fulget ab incuruo derecta cacumine cuspis.</l>
               <l n="584">hic, inter trepidos rerum, per membra, per arma</l>
               <l n="585">exigit Vfentis sceleratum belua dentem</l>
               <l n="586">clamantemque ferens calcata per agmina portat.</l>
               <l n="587">nec leuius Tadio letum: qua tegmine thorax</l>
               <l n="588">multiplicis lini claudit latus, improba sensim</l>
               <l n="589">corpore non laeso penetrarunt spicula dentis</l>
               <l n="590">et sublime uirum clipeo resonante tulerunt.</l>
               <l n="591">haud excussa noui uirtus terrore pericli:</l>
               <l n="592">utitur ad laudem casu geminumque citato</l>
               <l n="593">uicinus fronti lumen transuerberat ense.</l>
               <l n="594">extimulata graui sese fera tollit ad auras</l>
               <l n="595">uulnere et erectis excussam cruribus alte</l>
               <l n="596">pone iacit uoluens reflexo pondere turrim.</l>
               <l n="597">arma uirique simul spoliataque belua uisu</l>
               <l n="598">sternuntur subita, miserandum, mixta ruina. </l>
               <l n="599">Spargi flagrantis contra bellantia monstra</l>
               <l n="600">Dardanius taedas ductor iubet et facis atrae,</l>
               <l n="601">quos fera circumfert, compleri sulphure muros.</l>
               <l n="602">nec iusso mora. collectis fumantia lucent</l>
               <l n="603">terga elephantorum flammis, raptusque sonoro</l>
               <l n="604">ignis edax uento per propugnacula fertur.</l>
               <l n="605">non aliter, Pindo Rhodopeue incendia pastor</l>
               <l n="606">cum iacit, et siluis spatiatur feruida pestis,</l>
               <l n="607">frondosi ignescunt scopuli, subitoque per alta</l>
               <l n="608">conlucet iuga dissultans Vulcanius ardor.</l>
               <l n="609">it fera candenti torrente bitumine corpus</l>
               <l n="610">amens et laxo diducit limite turmas.</l>
               <l n="611">nec cuiquam uirtus propiora capessere bella:</l>
               <l n="612">longinquis audent iaculis et harundinis ictu.</l>
               <l n="613">uritur impatiens et magni corporis aestu</l>
               <l n="614">huc atque huc iactas accendit belua flammas,</l>
               <l n="615">donec uicini tandem se fluminis undis</l>
               <l n="616">praecipitem dedit et tenui decepta liquore</l>
               <l n="617">stagnantis per plana uadi tulit incita longis</l>
               <l n="618">extantem ripis flammam. tum denique sese</l>
               <l n="619">gurgitis immersit molem capiente profundo. </l>
               <l n="620">At qua pugna datur, necdum Maurusia pestis</l>
               <l n="621">igne calet, circumfusi Rhoeteia pubes</l>
               <l n="622">nunc iaculis, nunc et saxis, nunc alite plumbo</l>
               <l n="623">eminus incessunt, ut qui castella per altos</l>
               <l n="624">oppugnat munita locos atque adsidet arces.</l>
               <l n="625">ausus digna uiro, fortuna digna secunda,</l>
               <l n="626">extulerat dextram <add>at</add>que aduersum comminus ensem</l>
               <l n="627">Mincius infelix ausi, sed stridula anhelum</l>
               <l n="628">feruorem effundens monstri manus abstulit acri</l>
               <l n="629">implicitum nexu diroque ligamine torsit</l>
               <l n="630">et superas alte miserum iaculata per auras</l>
               <l n="631">telluri elisis adflixit, flebile, membris. </l>
               <l n="632">Has inter clades uiso Varrone sub armis</l>
               <l n="633">increpitans Paulus <q>Quin imus comminus</q> inquit</l>
               <l n="634">‘ductori Tyrio, quem uinctum colla catenis</l>
               <l n="635">staturum ante tuos currus promisimus urbi?</l>
               <l n="636">heu patria, heu plebes scelerata et praua fauoris!</l>
               <l n="637">haud umquam expedies tam dura sorte malorum,</l>
               <l n="638">quem tibi non nasci fuerit per uota petendum,</l>
               <l n="639">Varronem Hannibalemne, magis.’ dum talia Paulus,</l>
               <l n="640">urget praecipitis Libys atque in terga ruentum</l>
               <l n="641">ante oculos cunctas ductoris concitat hastas.</l>
               <l n="642">pulsatur galea et quatiuntur consulis arma.</l>
               <l n="643">acrius hoc Paulus medios ruit asper in hostis. </l>
               <l n="644">Tum uero excussus mentem, in certamina Paulo</l>
               <l n="645">auia diducto, conuertit Varro manuque</l>
               <l n="646">cornipedem inflectens <q>Das,</q> inquit ‘patria, poenas,</l>
               <pb/>
               <l n="647">quae Fabio incolumi Varronem ad bella uocasti.</l>
               <l n="648">quaenam autem mentis uel quae discordia fati</l>
               <l n="649">Parcarumque latens fraus est? abrumpere cuncta</l>
               <l n="650">iamdudum cum luce libet. sed comprimit ensem</l>
               <l n="651">nescio qui deus. at <add>q</add>uae me ad grauiora reseruat!</l>
               <l n="652">uiuamne? et fractos sparsosque cruore meorum</l>
               <pb/>
               <l n="653">hos referam populo fasces atque ora per urbes</l>
               <l n="654">iratas spectanda dabo et, quo saeuius ipse</l>
               <l n="655">Hannibal haud poscat, fugiam et te, Roma, uidebo?’</l>
               <l n="656">plura indignantem telis propioribus hostes</l>
               <l n="657">egere, et sonipes rapuit laxatus habenas.</l>
               <pb/>
            </div>

            <div type="textpart" subtype="book" n="10">

               <l n="1">Paulus, ut aduersam uidet increbrescere pugnam,</l>
               <l n="2">ceu fera, quae telis circumcingentibus ultro</l>
               <l n="3">adsilit in ferrum et per uulnera colligit hostem,</l>
               <l n="4">in medios fert arma globos seseque periclis</l>
               <l n="5">ingerit atque omni letum molitur ab ense.</l>
               <l n="6">increpat horrendum: ‘Perstate et fortiter, oro,</l>
               <l n="7">pectoribus ferrum accipite ac sine uulnere terga</l>
               <l n="8">ad manis deferte, uiri. nisi gloria mortis,</l>
               <l n="9">nil superest. idem sedes adeuntibus imas</l>
               <l n="10">hic uobis dux Paulus erit.’ uelocius inde</l>
               <l n="11">Haemonio Borea pennaque citatior ibat</l>
               <l n="12">quae redit in pugnas fugientis harundine Parthi,</l>
               <l n="13">atque ubi certamen primi ciet immemor aeui</l>
               <l n="14">plenus Gradiuo mentem Cato, fertur in hostis</l>
               <l n="15">ac iuuenem, quem Vasco leuis, quem spicula densus</l>
               <l n="16">Cantaber urgebat, letalibus eripit armis.</l>
               <l n="17">abscessere retro pauidique in terga relatos</l>
               <l n="18">abduxere gradus: ut, laetus ualle remota</l>
               <l n="19">cum capream uenator agit fessamque propinquo</l>
               <l n="20">insequitur cursu et sperat iam tangere dextra,</l>
               <l n="21">si ferus aduerso subitum se protulit antro</l>
               <l n="22">et stetit ante oculos frendens leo: deserit una</l>
               <l n="23">et color et sanguis et tela minora periclo,</l>
               <l n="24">nec iam speratae cura est in pectore praedae.</l>
               <l n="25">nunc in restantis mucronem comminus urget,</l>
               <l n="26">nunc trepidos ac terga mala formidine uersos</l>
               <l n="27">adsequitur telis. furere ac decorare labores</l>
               <l n="28">et saeuire iuuat. cadit ingens nominis expers</l>
               <l n="29">uni turba uiro, atque, alter si detur in armis</l>
               <l n="30">Paulus Dardaniis, amittant nomina Cannae. </l>
               <l n="31">Tandem inclinato cornu sine more ruebat</l>
               <l n="32">prima acies, non parca fugae. Labienus et Ocres</l>
               <l n="33">sternuntur leto atque Opiter quos Setia colle</l>
               <l n="34">uitifero, celsis Labienum Cingula saxa</l>
               <l n="35">miserunt muris. iunxit fera tempora leti</l>
               <l n="36">Sidonius non consimili discrimine miles:</l>
               <l n="37">nam Labienus obit penetrante per ilia corno,</l>
               <l n="38">fratres, hic umero, cecidere, hic poplite, caesis.</l>
               <l n="39">oppetis et Tyrio super inguina fixe ueruto</l>
               <l n="40">Maecenas, cui Maeonia uenerabile terra</l>
               <l n="41">et sceptris olim celebratum nomen Etruscis.</l>
               <l n="42">per medios agitur, proiecto lucis amore</l>
               <l n="43">Hannibalem lustrans, Paulus. sors una uidetur</l>
               <l n="44">aspera, si occumbat ductore superstite Poeno. </l>
               <l n="45">Quam metuens molem (neque enim certamine sumpto</l>
               <l n="46">tempestas tanta et rabies impune fuisset)</l>
               <l n="47">in faciem pauidi Iuno conuersa Metelli</l>
               <l n="48">
                  <q>Quid uanos,</q> inquit ‘Latio spes unica consul,</l>
               <l n="49">incassumque moues fato renuente furores?</l>
               <l n="50">si superest Paulus, restant Aeneia regna;</l>
               <l n="51">sin secus, Ausoniam tecum trahis. ire tumentem</l>
               <pb/>
               <l n="52">tu contra iuuenem et caput hoc abscidere rebus</l>
               <l n="53">turbatis, o Paule, paras? nunc Hannibal ipsi</l>
               <l n="54">(tam laetus bello est) ausit certare Tonanti.</l>
               <l n="55">et iam conuersis (uidi nam flectere) habenis</l>
               <l n="56">euasit Varro ac sese ad meliora reseruat.</l>
               <l n="57">sit spatium fatis, et, dum datur, eripe leto</l>
               <l n="58">hanc nostris maiorem animam: mox bella capesses.’ </l>
               <l n="59">Ad quae suspirans ductor: ‘Mortemne sub armis</l>
               <l n="60">cur poscam, causa ista parum est, quod talia nostrae</l>
               <l n="61">pertulerunt aures suadentem monstra Metellum?</l>
               <l n="62">i, demens, i, carpe fugam. non hostica tela</l>
               <l n="63">excipias tergo, superos precor. integer, oro,</l>
               <l n="64">intactusque abeas atque intres moenia Romae</l>
               <l n="65">cum Varrone simul. talin', pauidissime, dignum</l>
               <l n="66">me uita pulchraque indignum morte putasti?</l>
               <l n="67">quippe sinit Poenus, qui nunc contraria bella</l>
               <l n="68">ipsi ferre Ioui ualeat. pro degener altae</l>
               <l n="69">uirtutis patrum! quando certamen inire,</l>
               <l n="70">cuiue uirum mallem memet componere, quam qui</l>
               <l n="71">et uictus dabit et uictor per saecula nomen?’ </l>
               <l n="72">Talibus increpitat mediosque aufertur in hostis</l>
               <l n="73">ac retro cursum tendentem ad crebra suorum</l>
               <l n="74">agmina et in densis furantem membra maniplis</l>
               <l n="75">per conferta uirum et stipata umbonibus arma</l>
               <l n="76">consequitur melior planta atque obtruncat Acherram,</l>
               <l n="77">ut canis occultos agitat cum Belgicus apros</l>
               <l n="78">erroresque ferae sollers per deuia mersa</l>
               <l n="79">nare legit tacitoque premens uestigia rostro</l>
               <l n="80">lustrat inaccessos uenantum indagine saltus</l>
               <l n="81">nec sistit, nisi conceptum sectatus odorem</l>
               <l n="82">deprendit spissis arcana cubilia dumis. </l>
               <l n="83">At coniunx Iouis, ut Paulum depellere dictis</l>
               <l n="84">nequiquam fuit et consul non desinit irae,</l>
               <l n="85">in faciem Mauri rursus mutata Gelestae</l>
               <l n="86">auocat ignarum saeuo a certamine Poenum:</l>
               <l n="87">
                  <q>Huc tela, huc</q> inquit ‘dextram implorantibus adfer,</l>
               <l n="88">o decus aeternum Carthaginis. horrida iuxta</l>
               <l n="89">stagnantis consul molitur proelia ripas,</l>
               <l n="90">et laus haud alio maior datur hoste perempto.’</l>
               <l n="91">haec ait et iuuenem diuersa ad proelia raptat. </l>
               <l n="92">Flumineo Libycam turbabat in aggere pubem—</l>
               <l n="93">Cristae nomen erat. bis terni iuncta ferebant</l>
               <l n="94">arma senem circa nati; pauperque penatum</l>
               <l n="95">(sed domus haud obscura Tuder, notusque per Vmbros</l>
               <l n="96">bellator populos) factis et caede docebat</l>
               <l n="97">natorum armigeram pugnas tractare cohortem.</l>
               <l n="98">unanima inde phalanx, crudo ducente magistro,</l>
               <l n="99">postquam hominum satiata nec<add>e</add> est, prostrauerat ictu</l>
               <l n="100">innumero cum turre feram facibusque secutis</l>
               <pb/>
               <l n="101">ardentem monstri spectabat laeta ruinam,</l>
               <l n="102">cum subitus galeae fulgor conoque coruscae</l>
               <l n="103">maiore intremuere iubae. nec tarda senectus</l>
               <l n="104">(agnouit nam luce uirum): rapit agmine natos</l>
               <l n="105">saeua parens ultro in certamina et addere passim</l>
               <l n="106">tela iubet nec manantis ex ore feroci</l>
               <l n="107">aut quae flagrarent galea exhorrescere flammas.</l>
               <l n="108">armiger haud aliter magni Iouis, anxia nido</l>
               <l n="109">cum dignos nutrit gestanda ad fulmina fetus,</l>
               <l n="110">obuersam spectans ora ad Phaet<add>h</add>ontia prolem,</l>
               <l n="111">explorat dubios Phoebea lampade natos.</l>
               <l n="112">iamque suis daret ut pugnae documenta uocantis</l>
               <l n="112a">
                  <gap reason="omitted"/>
               </l>
               <l n="113">et medias hasta uelox praeteruolat auras.</l>
               <l n="114">haesit multiplici non alte cuspis in auro</l>
               <l n="115">ac senium inualido dependens prodidit ictu.</l>
               <l n="116">cui Poenus: ‘Quinam ad cassos furor impulit ictus</l>
               <l n="117">exanguem senio dextram? uix prima momordit</l>
               <l n="118">tegmina Callaici cornus tremebunda metalli.</l>
               <l n="119">en, reddo tua tela tibi: memorabilis ista</l>
               <l n="120">a nobis melius discet bellare iuuentus.’</l>
               <l n="121">sic propria miseri transfigit pectora corno. </l>
               <l n="122">At contra, horrendum, bis terna spicula dextra</l>
               <l n="123">torta uolant, paribusque ruunt conatibus hastae:</l>
               <l n="124">haud secus ac Libyca fetam tellure leaenam</l>
               <l n="125">uenator premit obsesso cum Maurus in antro,</l>
               <l n="126">inuadunt rabidi iam dudum et inania temptant</l>
               <l n="127">nondum sat firmo catuli certamina dente.</l>
               <l n="128">consumit clipeo tela et collectus in arma</l>
               <l n="129">sustinet urgentis crepitantibus ictibus hastas</l>
               <l n="130">Sidonius ductor, nec iam per uulnera credit</l>
               <l n="131">aut per tot caedes actum satis, iraque anhelat,</l>
               <l n="132">ni leto det cuncta uirum iungatque parenti</l>
               <l n="133">corpora et excidat miseros cum stirpe penatis. </l>
               <l n="134">Tunc Abarim adfatur (namque una hic armiger ira</l>
               <l n="135">flammabat Martem atque omnis comes ibat in actus):</l>
               <l n="136">‘Suppedita mihi tela. uadis liuentis Auerni</l>
               <l n="137">demitti globus ille cupit, qui nostra lacessit</l>
               <l n="138">tegmina: iam stultae fructus pietatis habebit.’</l>
               <l n="139">haec fatus iaculo Lucam, qui maximus aeui,</l>
               <l n="140">transadigit: pressa iuuenis cum cuspide labens</l>
               <l n="141">arma super fratrum resupino concidit ore.</l>
               <l n="142">mortiferum inde manu properantem uellere ferrum</l>
               <l n="143">pilo Volsonem (namque hoc de strage iacentum</l>
               <l n="144">fors dabat) adfixa sternit per tegmina nare.</l>
               <l n="145">tum Vesulum calido lapsantem in sanguine fratrum</l>
               <l n="146">ense metit rapido plenamque (heu barbara uirtus!)</l>
               <l n="147">abscisi galeam capitis, ceu missile telum,</l>
               <l n="148">conuersis in terga iacit. Telesinus, ad ossa</l>
               <l n="149">inliso saxo, qua spina interstruit artus,</l>
               <l n="150">occumbit, fratrisque uidet labentia membra</l>
               <l n="151">Quercentis, quem funda procul per inane uoluta</l>
               <l n="152">sopierat, dum supremam Telesinus in auras</l>
               <l n="153">exhalat lucem et dubitantia lumina condit.</l>
               <l n="154">at fessus maerore simul cursuque metuque</l>
               <l n="155">et tamen haud irae uacuus non certa per aequor</l>
               <l n="156">interdum insistens Perusinus membra ferebat.</l>
               <l n="157">hunc sude, quam raptam Libyci per terga iacentis</l>
               <l n="158">armiger obtulerat monstri, super inguina fixam,</l>
               <l n="159">obtruncat quercuque premit uiolentus obusta.</l>
               <l n="160">temptarat precibus saeuum lenire furorem,</l>
               <l n="161">sed Stygius primos impleuit feruor hiatus,</l>
               <l n="162">et pulmone tenus demisit anhelitus ignem.</l>
               <l n="163">tandem cum toto cecidit grege, nomen in Vmbro</l>
               <pb/>
               <l n="164">clarum, Crista, diu populo: ceu fulmine celsa</l>
               <l n="165">aesculus aut proauis ab origine cognita quercus</l>
               <l n="166">cum fumat percussa Ioui, sacrosque per aeuum</l>
               <l n="167">aetherio ramos populantur sulphure flammae,</l>
               <l n="168">donec uicta deo late procumbit et omnem</l>
               <l n="169">conlabens operit spatioso stipite prolem. </l>
               <l n="170">Atque ea dum iuxta Tyrius stagna Aufida ductor</l>
               <l n="171">molitur, Paulus, numerosa caede futuram</l>
               <l n="172">ultus iam mortem, ceu uictor bella gerebat.</l>
               <l n="173">inter mille uiros iacet ingens P<add>h</add>orcys ab antris</l>
               <l n="174">Herculeae Calpes, caelatus Gorgone parmam,</l>
               <l n="175">unde genus †tristique deae manabat origo.</l>
               <l n="176">hunc obiectantem sese atque antiqua tumentem</l>
               <l n="177">nomina saxificae monstrosa e stirpe Medusae,</l>
               <l n="178">dum laeuum petit incumbens uiolentius inguen,</l>
               <l n="179">detrahit excelsi correptum uertice coni,</l>
               <l n="180">adflictumque premens, tergo qua balteus imo</l>
               <l n="181">sinuatur coxa<add>e</add>que sedet munimen utrique,</l>
               <l n="182">coniecto fodit ense super: uomit ille calentem</l>
               <l n="183">sanguinis effundens per hiantia uiscera riuum</l>
               <l n="184">et subit Aetolos Atlanticus accola campos. </l>
               <l n="185">Has inter strages rapido terrore coorti</l>
               <l n="186">inuadunt terga atque auerso turbine miscent</l>
               <l n="187">bella inopina uiri, Tyrius quos fallere doctos</l>
               <l n="188">hanc ipsam pugnae rector formarat ad artem,</l>
               <l n="189">succinctique dolis, fugerent ceu Punica castra,</l>
               <l n="190">dediderant dextras. tum totis mentibus actam</l>
               <l n="191">in caedes aciem pone atque in terga ruentes</l>
               <l n="192">praecipitant. non hasta uiro, non deficit ensis:</l>
               <l n="193">e strage est ferrum atque euulsa cadauere tela.</l>
               <l n="194">raptum Galba procul (neque enim uirtutis amorem</l>
               <l n="195">aduersa exemisse ualent) ut uidit ab hoste</l>
               <l n="196">auferri signum, conixus corpore toto</l>
               <l n="197">uictorem adsequitur letalique occupat ictu.</l>
               <l n="198">ac dum comprensam caeso de corpore praedam</l>
               <l n="199">auellit, tardeque manus moribunda remittit,</l>
               <l n="200">transfixus gladio propere accurrentis Amorgi</l>
               <l n="201">occidit, immoriens magnis non prosperus ausis. </l>
               <l n="202">Haec inter, ueluti nondum satiasset Enyo</l>
               <l n="203">iras saeua truces, sublatum puluere campum</l>
               <l n="204">Vulturnus rotat et candentis torquet harenas.</l>
               <l n="205">iamque reluctantis stridens immane procella</l>
               <l n="206">per longum tulit ad campi suprema cauisque</l>
               <l n="207">adflictos ripis tumidum demersit in amnem.</l>
               <l n="208">hic tibi finis erat, metas hic Aufidus aeui</l>
               <l n="209">seruabat tacito, non felix Curio, leto.</l>
               <l n="210">namque, furens animi dum consternata moratur</l>
               <l n="211">agmina et oppositu membrorum sistere certat,</l>
               <l n="212">in praeceps magna propulsus mole ruentum</l>
               <l n="213">turbatis hauritur aquis fundoque uolutus</l>
               <l n="214">Hadriaca iacuit sine nomine mortis harena. </l>
               <l n="215">Ingens ferre mala et Fortunae subdere colla</l>
               <l n="216">nescius, aduersa fronte incurrebat in arma</l>
               <l n="217">uincentum consul: pereundi Martius ardor</l>
               <l n="218">atque animos iam sola dabat fiducia mortis,</l>
               <l n="219">cum Viriathus agens telis, regnator Hiberae</l>
               <l n="220">magnanimus terrae, iuxta atque ante ora furentis</l>
               <l n="221">obtruncat Pauli fessum certaminis hostem.</l>
               <l n="222">heu dolor, heu lacrimae! Seruilius, optima belli,</l>
               <l n="223">post Paulum belli pars optima, corruit ictu</l>
               <l n="224">barbarico magnamque cadens leto addidit uno</l>
               <l n="225">inuidiam Cannis. tristem non pertulit iram</l>
               <l n="226">consul et, insani quamquam contraria uenti</l>
               <l n="227">exarmat uis atque obtendit puluere lucem,</l>
               <l n="228">squalentem rumpens ingestae toruus harenae</l>
               <pb/>
               <l n="229">ingreditur nimbum ac <add>V</add>iriat<add>h</add>um moris Hiberi</l>
               <l n="230">carmina pulsata fundentem barbara caetra</l>
               <l n="231">inuadit laeuaeque fodit uitalia mammae.</l>
               <l n="232">hic fuit extremus caedum labor. addere bello</l>
               <l n="233">haud ultra licuit dextram, nec tanta relictum est</l>
               <l n="234">uti, Roma, tibi posthac ad proelia Paulo.</l>
               <l n="235">saxu<add>m</add> ingens, uasto libratum pondere, caeca</l>
               <l n="236">uenit in ora manu et perfractae cassidis aera</l>
               <l n="237">ossibus infodiens compleuit sanguine uultus.</l>
               <l n="238">inde pedem referens, labentia membra propinquo</l>
               <l n="239">imposuit scopulo atque, undanti uulnere anhelans,</l>
               <l n="240">sedit terribilis clipeum super ore cruento:</l>
               <l n="241">immanis ceu, depulsis leuioribus hastis,</l>
               <l n="242">accepit leo cum tandem per pectora ferrum,</l>
               <l n="243">stat teli patiens media tremebundus harena</l>
               <l n="244">ac, manante iubis rictuque et naribus unda</l>
               <l n="245">sanguinis, interdum languentia murmura torquens,</l>
               <l n="246">effundit patulo spumantem ex ore cruorem.</l>
               <l n="247">tum uero incumbunt Libyes, super ipse citato</l>
               <l n="248">ductor equo, qua flatus agit, qua peruius ensis,</l>
               <l n="249">qua sonipes, qua belligero fera belua dente.</l>
               <l n="250">obrutus hic telis ferri per corpora Piso</l>
               <l n="251">rectorem ut uidit Libyae, conixus in hastam</l>
               <l n="252">ilia cornipedis subrecta cuspide transit</l>
               <l n="253">conlapsoque super nequiquam incumbere coeptat,</l>
               <l n="254">cum Poenus, propere collecto corpore, quamquam</l>
               <l n="255">cernuus inflexo sonipes effuderat armo:</l>
               <l n="256">‘Vmbraene Ausoniae rediuiua bella retractant</l>
               <l n="257">post obitum dextra nec in ipsa morte quiescunt?’</l>
               <l n="258">sic ait atque aegrum coeptanti attollere corpus</l>
               <l n="259">arduus insurgens totum permiscuit ensem. </l>
               <l n="260">Ecce, Cydonea uiolatus harundine plantam,</l>
               <l n="261">Lentulus effusis campum linquebat habenis,</l>
               <l n="262">cum uidet in scopulo rorantem saxa cruore</l>
               <l n="263">toruoque obtutu labentem in Tartara Paulum.</l>
               <l n="264">mens abiit, puduitque fugae. tum uisa cremari</l>
               <l n="265">Roma uiro, tunc ad portas iam stare cruentus</l>
               <l n="266">Hannibal; Aetoli tum primum ante ora fuere</l>
               <l n="267">sorbentes Latium campi. ‘Quid deinde relictum</l>
               <l n="268">crastina cur Tyrios lux non deducat ad urbem,</l>
               <l n="269">deseris in tantis puppim si, Paule, procellis?</l>
               <l n="270">testor caelicolas,’ inquit ‘ni damna gubernas</l>
               <l n="271">crudelis belli uiuisque in turbine tanto</l>
               <l n="272">inuitus, plus, Paule, (dolor uerba aspera dictat)</l>
               <l n="273">plus Varrone noces. cape, quaeso, hunc, unica rerum</l>
               <l n="274">fessarum spe<add>s</add>, cornipedem. languentia membra</l>
               <l n="275">ipse leuabo umeris et dorso tuta locabo.’ </l>
               <l n="276">Haec inter, lacero manantem ex ore cruorem</l>
               <l n="277">eiectans, consul: ‘Macte o uirtute paterna!</l>
               <l n="278">nec uero spes angustae, cum talia restent</l>
               <l n="279">pectora Romuleo regno. calcaribus aufer,</l>
               <l n="280">qua uulnus permittit, ecum atque hinc ocius urbis</l>
               <l n="281">claudantur portae (ruet haec ad moenia pestis)</l>
               <l n="282">dic, oro: rerum Fabio tradantur habenae.</l>
               <l n="283">nostris pugnauit monitis furor. amplius acta</l>
               <l n="284">quid superest uita, nisi caecae ostendere plebi</l>
               <l n="285">Paulum scire mori? feror an consumptus in urbem</l>
               <l n="286">uulneribus? quantine emptum uelit Hannibal, ut nos</l>
               <l n="287">uertentis terga aspiciat? nec talia Paulo</l>
               <l n="288">pectora, nec manis tam parua intramus imago.</l>
               <l n="289">ille ego—sed uano quid enim te demoror aeger,</l>
               <l n="290">Lentule, conquestu? perge atque hinc cuspide fessum</l>
               <l n="291">erige quadrupedem propere.’ tum Lentulus urbem</l>
               <pb/>
               <l n="292">magna ferens mandata petit. nec Paulus inultum</l>
               <l n="293">quod superest de luce sinit: ceu uulnere tigris</l>
               <l n="294">letifero cedens tandem proiectaque corpus</l>
               <l n="295">luctatur morti et languentem pandit hiatum</l>
               <l n="296">in uanos morsus, nec sufficientibus irae</l>
               <l n="297">ictibus extrema lambit uenabula lingua.</l>
               <l n="298">iamque coruscanti telum propiusque ferenti</l>
               <l n="299">gressum exultantem et securo caedis Iertae</l>
               <l n="300">non expectatum surgens defixerat ensem</l>
               <l n="301">Sidoniumque ducem circumspectabat, in illa</l>
               <l n="302">exoptans animam certantem ponere dextra.</l>
               <l n="303">sed uicere uirum coeuntibus undique telis</l>
               <l n="304">et Nomas et Garamas et Celtae et Maurus et Astur.</l>
               <l n="305">hic finis Paulo. iacet altum pectus et ingens</l>
               <l n="306">dextera, quem, soli si bella agitanda darentur,</l>
               <l n="307">aequares forsan Fabio. mors additur urbi</l>
               <l n="308">pulchra decus misitque uiri inter sidera nomen. </l>
               <l n="309">Postquam spes Italum mentesque in consule lapsae,</l>
               <l n="310">ceu truncus capitis, saeuis exercitus armis</l>
               <l n="311">sternitur, et uictrix toto fremit Africa campo.</l>
               <l n="312">hic Picentum acies, hic Vmber Martius, illic</l>
               <l n="313">Sicana procumbit pubes, hic Hernica turma.</l>
               <l n="314">passim signa iacent, quae Samnis belliger, et quae</l>
               <l n="315">Sarrastes populi Marsaeque tulere cohortes.</l>
               <l n="316">transfixi clipei galeaeque et inutile ferrum</l>
               <l n="317">fractaque conflictu parmarum tegmina et ore</l>
               <l n="318">cornipedum derepta fero spumantia frena.</l>
               <l n="319">sanguineus tumidas in campos Aufidus undas</l>
               <l n="320">eiectat redditque furens sua corpora ripis.</l>
               <l n="321">sic Lagea ratis, uasto uelut insula ponto</l>
               <l n="322">conspecta, inlisit scopulis ubi nubifer Eurus,</l>
               <l n="323">naufragium spargens operit freta: iamque per undas</l>
               <l n="324">et transtra et mali laceroque aplustria uelo</l>
               <l n="325">ac miseri fluitant reuomentes aequora nautae. </l>
               <l n="326">At Poenus, per longa diem certamina saeuis</l>
               <l n="327">caedibus emensus, postquam eripuere furori</l>
               <l n="328">insignem tenebrae lucem, tum denique Martem</l>
               <l n="329">dimisit tandemque suis in caede pepercit.</l>
               <l n="330">sed mens inuigilat curis noctisque quietem</l>
               <l n="331">ferre nequit. stimulat dona inter tanta deorum</l>
               <l n="332">optatas nondum portas intrasse Quirini.</l>
               <l n="333">proxima lux placet. hinc strictos ferre ocius enses,</l>
               <l n="334">dum feruet cruor et perfusae caede cohortes,</l>
               <l n="335">destinat ac iam claustra manu, iam moenia flamma</l>
               <l n="336">occupat et iungit Tarpeia incendia Cannis. </l>
               <l n="337">Quo turbata uiri coniunx Saturnia coepto</l>
               <l n="338">irarumque Iouis Latiique haud inscia fati,</l>
               <l n="339">incautum ardorem atque auidas ad futtile uotum</l>
               <l n="340">spes iuuenis frenare parat. ciet inde quietis</l>
               <l n="341">regnantem tenebris Somnum, quo saepe ministro</l>
               <l n="342">edomita inuiti componit lumina fratris,</l>
               <l n="343">atque huic adridens <q>Non te maioribus</q> inquit</l>
               <l n="344">‘ausis, diue, uoco nec posco ut mollibus alis</l>
               <l n="345">des uictum mihi, Somne, Iouem. non mille premendi</l>
               <l n="346">sunt oculi tibi, nec spernens tua numina custos</l>
               <l n="347">Inachiae multa superandus nocte iuuencae.</l>
               <l n="348">ductori, precor, immittas noua somnia Poeno,</l>
               <l n="349">ne Romam et uetitos cupiat nunc uisere muros,</l>
               <l n="350">quos intrare dabit numquam regnator Olympi.’ </l>
               <l n="351">Imperium celer exequitur curuoque uolucris</l>
               <l n="352">per tenebras portat medicata papauera cornu.</l>
               <l n="353">ast ubi per tacitum adlapsus tentoria prima</l>
               <l n="354">Barcaei petiit iuuenis, quatit inde soporas</l>
               <l n="355">deuexo capiti pennas oculisque quietem</l>
               <pb/>
               <l n="356">inrorat, tangens Lethaea tempora uirga.</l>
               <l n="357">exercent rabidam truculenta insomnia mentem.</l>
               <l n="358">iamque uidebatur multo sibi milite Thybrim</l>
               <l n="359">cingere et insultans astare ad moenia Romae.</l>
               <l n="360">ipse refulgebat Tarpeiae culmine rupis</l>
               <l n="361">elata torquens flagrantia fulmina dextra</l>
               <l n="362">Iuppiter, et lati fumabant sulphure campi,</l>
               <l n="363">ac gelidis Anien trepidabat caerulus undis,</l>
               <l n="364">et densi ante oculos iterumque iterumque tremendum</l>
               <l n="365">uibrabant ignes. tunc uox effusa per auras:</l>
               <l n="366">‘Sat magna, o iuuenis, prensa est tibi gloria Cannis.</l>
               <l n="367">siste gradum: nec enim sacris inrumpere muris,</l>
               <l n="368">Poene, magis dabitur, nostrum quam scindere caelum.’</l>
               <l n="369">attonitum uisis maioraque bella pauentem</l>
               <l n="370">post confecta Sopor Iunonia iussa relinquit,</l>
               <l n="371">nec lux terribili purgauit imagine mentem. </l>
               <l n="372">Quos inter motus somni uanosque tumultus</l>
               <l n="373">dedita per noctem reliquo cum milite castra</l>
               <l n="374">nuntiat et praedam pleno trahit agmine Mago.</l>
               <l n="375">huic ductor laetas Tarpeio uertice mensas</l>
               <l n="376">spondenti, cum quinta diem nox orbe tulisset,</l>
               <l n="377">celatis superum monitis clausoque pauore,</l>
               <l n="378">uulnera et exhaustas saeuo certamine uires</l>
               <l n="379">ac nimium laetis excusat fidere rebus.</l>
               <l n="380">tum spe deiectus iuuenis, ceu uertere ab ipsis</l>
               <l n="381">terga iuberetur muris ac signa referre,</l>
               <l n="382">
                  <q>Tanta mole</q> inquit ‘non Roma, ut credidit ipsa,</l>
               <l n="383">sed Varro est uictus. quaenam tam prospera Martis</l>
               <l n="384">munera destituis fato patriamque moraris!</l>
               <l n="385">mecum exultet eques: iuro hoc caput, accipe muros</l>
               <l n="386">Iliacos portasque tibi sine Marte patentis.’ </l>
               <l n="387">Dumque ea Mago fremit cauto non credita fratri,</l>
               <l n="388">iam Latius sese Canusina in moenia miles</l>
               <l n="389">colligere et profugos uicino cingere uallo</l>
               <l n="390">coeperat. heu rebus facies inhonora sinistris!</l>
               <l n="391">non aquilae, non signa uiris, non consulis altum</l>
               <l n="392">imperium, non subnixae lictore secures.</l>
               <l n="393">trunca atque aegra metu, ceu magna elisa ruina,</l>
               <l n="394">corpora debilibus nituntur sistere membris.</l>
               <l n="395">clamor saepe repens et saepe silentia fixis</l>
               <l n="396">in tellurem oculis: nudae plerisque sinistrae</l>
               <l n="397">detrito clipeo, desunt pugnacibus enses,</l>
               <l n="398">saucius omnis eques: galeis carpsere superbum</l>
               <l n="399">cristarum decus et damnarunt Martis honores.</l>
               <l n="400">at multa thorax perfossus cuspide, et haerens</l>
               <l n="401">loricae interdum Maurusia pendet harundo.</l>
               <l n="402">interdum maesto socios clamore requirunt.</l>
               <l n="403">hic Galba, hic Piso et leto non dignus inerti</l>
               <l n="404">Curio deflentur, grauis illic Scaeuola bello.</l>
               <l n="405">hos passim, at Pauli pariter ceu dira parentis</l>
               <l n="406">fata gemunt: ut uer<add>b</add>a mali praenuntia numquam</l>
               <l n="407">cessarit canere et Varronis sistere mentem,</l>
               <l n="408">utque diem hunc totiens nequiquam auerterit urbi,</l>
               <l n="409">atque idem quantus dextra. sed cura futuri</l>
               <l n="410">quos premit, aut fossas instant praeducere muris</l>
               <l n="411">aut portarum aditus, ut rerum est copia, firmant,</l>
               <l n="412">quaque patet campus planis ingressibus hostis,</l>
               <l n="413">ceruorum ambustis imitantur cornua ramis,</l>
               <pb/>
               <l n="414">et stilus occulitur, caecum in uestigia telum. </l>
               <l n="415">Ecce, super clades et non medicabile uulnus,</l>
               <l n="416">reliquias belli atque imperdita corpora Poenis</l>
               <l n="417">impia formido ac maior iactabat Erinys.</l>
               <l n="418">trans aequor Tyrios enses atque arma parabant</l>
               <l n="419">Punica et Hannibalem mutato euadere caelo.</l>
               <l n="420">dux erat exilio non laetus Marte Metellus,</l>
               <l n="421">sed stirpe haud parui cognominis. is mala bello</l>
               <l n="422">pectora degeneremque manum ad deformia agebat</l>
               <l n="423">consulta atque alio positas spectabat in or<add>b</add>e,</l>
               <l n="424">quis sese occulerent, terras, quo nomina nulla</l>
               <l n="425">Poenorum aut patriae penetraret fama relictae. </l>
               <l n="426">Quae postquam accepit flammata Scipio mente,</l>
               <l n="427">quantus Sidonium contra fera proelia miscens</l>
               <l n="428">ductorem stetit in campis, rapit ocius ensem</l>
               <l n="429">atque, ubi turpe malum Latioque extrema coquebant</l>
               <l n="430">coepta uiri, ruptis foribus sese arduus infert.</l>
               <l n="431">tum quatiens strictum cum uoce ante ora pauentum</l>
               <l n="432">mucronem: ‘Tarpeia, pater, qui templa secundam</l>
               <l n="433">incolis a caelo sedem, et Saturnia, nondum</l>
               <l n="434">Iliacis mutata malis, tuque aspera pectus</l>
               <l n="435">aegide Gorgoneos uirgo succincta furores,</l>
               <l n="436">Indigetesque dei, sponte en per numina uestra</l>
               <l n="437">perque caput, nullo leuius mihi numine, patris</l>
               <l n="438">magnanimi iuro: numquam Lauinia regna</l>
               <l n="439">linquam nec linqui patiar, dum uita manebit.</l>
               <l n="440">ocius en testare deos, si moenia taedis</l>
               <l n="441">flagrabunt Libycis, nullas te ferre, Metelle,</l>
               <l n="442">ausurum in terras gressus. ni talia sancis,</l>
               <l n="443">quem tremis et cuius somnos formidine rumpis,</l>
               <l n="444">Hannibal hic armatus adest. moriere, nec ullo</l>
               <l n="445">Poenorum melior parietur gloria caeso.’</l>
               <l n="446">his excussa incepta minis. iamque ordine iusso</l>
               <l n="447">obstringunt animas patriae dictataque iurant</l>
               <l n="448">sacramenta deis et purgant pectora culpa. </l>
               <l n="449">Atque ea dum Rutulis turbata mente geruntur,</l>
               <l n="450">lustrabat campos et saeuae tristia dextrae</l>
               <l n="451">facta recensebat pertractans uulnera uisu</l>
               <l n="452">Hannibal et magna circumstipante caterua</l>
               <l n="453">dulcia praebebat trucibus spectacula Poenis.</l>
               <l n="454">quas strages inter, confossus pectora telis</l>
               <l n="455">seminecem extremo uitam exhalabat in auras</l>
               <l n="456">mu<add>r</add>mure deficiens iam Cloelius oraque nisu</l>
               <l n="457">languida uix aegro et dubia ceruice leuabat.</l>
               <l n="458">agnouit sonipes, arrectisque auribus acrem</l>
               <l n="459">hinnitum effundens sternit tellure Bagesum,</l>
               <l n="460">quem tum captiuo portabat in agmina dorso.</l>
               <l n="461">hinc, rapidum glomerans cursum, per lubrica pingui</l>
               <l n="462">stante cruore soli et t<add>u</add>mulata cadauera caede</l>
               <l n="463">euolat ac domini consistit ad ora iacentis.</l>
               <l n="464">inde inclinatus colla et submissus in armos</l>
               <l n="465">de more inflexis praebebat scandere terga</l>
               <l n="466">cruribus ac proprio quodam trepidabat amore.</l>
               <l n="467">milite non illo quisquam felicius acri</l>
               <l n="468">insultarat equo, uel si resupina citato</l>
               <l n="469">proiectus dorso ferretur membra, uel idem</l>
               <l n="470">si nudo staret tergo, dum rapta uolucris</l>
               <l n="471">transigeret cursu sonipes certamina campi. </l>
               <l n="472">At Libys humanos aequantem pectore sensus</l>
               <pb/>
               <l n="473">haud parce miratus ecum, quinam ille sinistrae</l>
               <l n="474">depugnet morti iuuenis, nomenque decusque</l>
               <l n="475">erogitat letique simul compendia donat.</l>
               <l n="476">hic Cinna (ad Tyrios namque is sua uerterat arma</l>
               <l n="477">credulus aduersis, et tum comes ibat ouanti)</l>
               <l n="478">
                  <q>Auribus huic,</q> inquit ‘ductor fortissime, origo est</l>
               <l n="479">non indigna tuis. quondam sub regibus illa,</l>
               <l n="480">quae Libycos renuit frenos, sub regibus olim</l>
               <l n="481">Roma fuit. sed enim, solium indignata Superbi</l>
               <l n="482">ut sceptra exegit, confestim ingentia bella</l>
               <l n="483">Clusina uenere domo. si Porsena fando</l>
               <l n="484">auditus tibi, si Cocles, si Lydia castra,</l>
               <l n="485">ille ope Maeonia et populo succinctus Etrusco</l>
               <l n="486">certabat pulsos per bella reponere reges.</l>
               <l n="487">multa adeo nequiquam ausi, pressitque tyrannus</l>
               <l n="488">Ianiculum incumbens u<add>r</add>bi. mox pace probata</l>
               <l n="489">compressere odia, et positum cum foedere bellum,</l>
               <l n="490">obsidibusque obstricta fides. mansuescere corda</l>
               <l n="491">nescia, pro superi! et nil non immite parata</l>
               <l n="492">gens Italum pro laude pati: <add>b</add>is Cloelia senos</l>
               <l n="493">nondum complerat primaeui corporis annos,</l>
               <l n="494">una puellarum Laurentum et pignora pacis</l>
               <l n="495">inter uirgineas regi tramissa cateruas.</l>
               <l n="496">facta uirum sileo. rege haec et foedere et annis</l>
               <l n="497">et fluuio spretis mirantem interrita Thybrim</l>
               <l n="498">tranauit, frangens undam puerilibus ulnis.</l>
               <l n="499">cui si mutasset sexum natura, reuerti</l>
               <l n="500">forsan Tyrrhenas tibi non licuisset in oras,</l>
               <l n="501">Porsena. sed iuueni, ne sim tibi longior, hinc est</l>
               <l n="502">et genus et clara memorandum uirgine nomen.’ </l>
               <l n="503">Talia dum pandit, uicinus parte sinistra</l>
               <l n="504">per subitum erumpit clamor. permixta ruina</l>
               <l n="505">inter et arma uirum et lacerata cadauera Pauli</l>
               <l n="506">eruerant corpus media de strage iacentum.</l>
               <l n="507">heu quis erat! quam non similis modo Punica telis</l>
               <l n="508">agmina turbanti, uel cum Taulantia regna</l>
               <l n="509">uertit, et Illyrico sunt addita uincla tyranno!</l>
               <l n="510">puluere canities atro arentique cruore</l>
               <l n="511">squalebat barba, et perfracti turbine dentes</l>
               <l n="512">muralis saxi, tum toto corpore uulnus. </l>
               <l n="513">Quae postquam aspexit, geminatus gaudia ductor</l>
               <l n="514">Sidonius <q>Fuge, Varro,</q> inquit ‘fuge, Varro, superstes,</l>
               <l n="515">dum iaceat Paulus. patribus Fabioque sedenti</l>
               <l n="516">et populo consul totas edissere Cannas.</l>
               <l n="517">concedam hanc iterum, si lucis tanta cupido est,</l>
               <l n="518">concedam tibi, Varro, fugam. at, cui fortia et hoste</l>
               <l n="519">me digna haud paruo caluerunt corda uigore,</l>
               <l n="520">funere supremo et tumuli decoretur honore.</l>
               <l n="521">quantus, Paule, iaces! qui tot mihi milibus unus</l>
               <l n="522">maior laetitiae causa es. cum fata uocabunt,</l>
               <l n="523">tale precor nobis salua Carthagine letum.’ </l>
               <l n="524">Haec ait et socium mandari corpora terrae,</l>
               <l n="525">postera cum thalamis Aurora ru<add>b</add>ebit apertis,</l>
               <l n="526">imperat armorumque iubet consurgere aceruos,</l>
               <l n="527">arsuros, Gradiue, tibi. tum munera iussa,</l>
               <l n="528">defessi quamquam, accelerant sparsoque propinquos</l>
               <l n="529">agmine prosternunt lucos: sonat icta bipenni</l>
               <l n="530">frondosis silua atra iugis. hinc ornus et albae</l>
               <l n="531">populus alta comae, ualidis accisa lacertis,</l>
               <l n="532">scinditur, hinc ilex proauorum condita saeclo.</l>
               <l n="533">deuoluunt quercus et amantem litora pinum</l>
               <l n="534">ac, ferale decus, maestas ad busta cupressos.</l>
               <l n="535">funereas tum deinde pyras certamine texunt,</l>
               <pb/>
               <l n="536">officium infelix et munus inane peremptis,</l>
               <l n="537">donec anhelantis stagna in Tartessia Phoebus</l>
               <l n="538">mersit equos, fugiensque polo Titania caecam</l>
               <l n="539">orbita nigranti traxit caligine noctem.</l>
               <l n="540">post, ubi fulserunt primis Phaethontia frena</l>
               <l n="541">ignibus atque sui terris rediere colores,</l>
               <l n="542">supponunt flammam et manantia corpora tabo</l>
               <l n="543">hostili tellure cremant. subit horrida mentem</l>
               <l n="544">formido incerti casus, tacitusque pererrat</l>
               <l n="545">intima corda pauor, si fors ita Martis iniqui</l>
               <l n="546">mox ferat, hac ipsis inimica sede iacendum.</l>
               <l n="547">at tibi, Bellipotens, sacrum, constructus aceruo</l>
               <l n="548">ingenti mons armorum surgebat ad astra.</l>
               <l n="549">ipse, manu celsam pinum flammaque comantem</l>
               <l n="550">attollens, ductor Gradiuum in uota ciebat:</l>
               <l n="551">‘Primitias pugnae et laeti libamina belli</l>
               <l n="552">Hannibal Ausonio cremat haec de nomine uictor,</l>
               <l n="553">et tibi, Mars genitor, uotorum haud surde meorum,</l>
               <l n="554">arma electa dicat spirantum turba uirorum.’</l>
               <l n="555">tum face coniecta populatur feruidus ignis</l>
               <l n="556">flagrantem molem, et rupta caligine in auras</l>
               <l n="557">actus apex claro perfundit lumine campos.</l>
               <l n="558">hinc citus ad tumulum donataque funera Paulo</l>
               <l n="559">ibat et hostilis leti iactabat honorem.</l>
               <l n="560">sublimem eduxere pyram mollisque uirenti</l>
               <l n="561">stramine composuere toros. superaddita dona,</l>
               <l n="562">funereum decus: expertis inuisus et ensis</l>
               <l n="563">et clipeus, terrorque modo atque insigne superbum</l>
               <l n="564">tum laceri fasces, captaeque in Marte secures.</l>
               <l n="565">non coniunx natiue aderant, non iuncta propinquo</l>
               <l n="566">sanguine turba uirum, aut celsis de more feretris</l>
               <l n="567">praecedens prisca exequias decorabat imago</l>
               <l n="568">omnibus exuuiis nudo, iamque Hannibal unus</l>
               <l n="569">sat decoris laudator erat: fulgentia pingui</l>
               <l n="570">murice suspirans inicit uelamina et auro</l>
               <l n="571">intextam chlamydem ac supremo adfatur honore:</l>
               <l n="572">‘I, decus Ausoniae, quo fas est ire superbas</l>
               <l n="573">uirtute et factis animas. tibi gloria leto</l>
               <l n="574">iam parta insigni. nostros Fortuna labores</l>
               <l n="575">uersat adhuc casusque iubet nescire futuros.’</l>
               <l n="576">haec Libys, atque repens crepitantibus undique flammis</l>
               <l n="577">aetherias anima exultans euasit in auras. </l>
               <l n="578">Fama dehinc gliscente sono iam sidera adibat,</l>
               <l n="579">iam maria ac terras, primamque intrauerat urbem.</l>
               <l n="580">diffidunt muris: solam pauitantibus arcem</l>
               <l n="581">sperauisse sat est. nec enim superesse iuuentam,</l>
               <l n="582">ac stare Ausoniae uacuum sine corpore nomen,</l>
               <l n="583">quodque adeo nondum portis inruperit hostis,</l>
               <l n="584">contemptu cessare putant. iam tecta cremari,</l>
               <l n="585">ac delubra rapi caedesque ante ora nefandae</l>
               <l n="586">natorum septemque arces fumare uidentur.</l>
               <l n="587">lux una euersas bis centum in stra<add>g</add>e curulis,</l>
               <l n="588">ac iuuenum bis tricenis orbata gemebat</l>
               <l n="589">milibus exhaustae nutantia moenia Romae,</l>
               <l n="590">atque ea post Trebiam, post Tusci stagna profundi,</l>
               <l n="591">nec socium numero pariter leuiore perempto.</l>
               <l n="592">sed uero sed enim reliqui pia turba senatus</l>
               <l n="593">munera sortito inuadunt. celer omnia lustrans</l>
               <l n="594">clamitat attonitis Fabius: ‘Non ulla relicta est,</l>
               <l n="595">credite, cunctandi ratio. adproperemus, ut hostis</l>
               <l n="596">nequiquam armatos ausit succedere muros.</l>
               <l n="597">dura inter pauidos alitur fortuna sedendo,</l>
               <l n="598">et gliscunt aduersa metu. ite ocius, arma</l>
               <pb/>
               <l n="599">deripite, o pubes, templis. uos atria raptim</l>
               <l n="600">nudate et clipeos in bella refigite captos.</l>
               <l n="601">sat patriae sumus, e numero si ad proelia nostro</l>
               <l n="602">nil minuit pauor. in patulis illa horrida campis</l>
               <l n="603">sit metuenda lues, muros haud fregerit umquam</l>
               <l n="604">exultare leuis nudato corpore Maurus.’ </l>
               <l n="605">Dum Fabius lapsas acuit formidine mentes,</l>
               <l n="606">Varronem aduentare uagus per moenia rumor</l>
               <l n="607">spargit et occulto perfundit pectora motu:</l>
               <l n="608">haud secus ac, fractae rector si forte carinae</l>
               <l n="609">litoribus solus uacuis ex aequore sospes</l>
               <l n="610">adnatet, incerti trepidant, tendantne negentne</l>
               <l n="611">iactato dextras, ipsamque odere salutem</l>
               <l n="612">unius amissa superantis puppe magistri.</l>
               <l n="613">quam restare uiro labem, qui accedere portis</l>
               <l n="614">audeat ac dirum ueniat pauitantibus omen! </l>
               <l n="615">Hos mulcens questus Fabius deforme docebat</l>
               <l n="616">cladibus irasci uulgumque arcebat ab ira.</l>
               <l n="617">aduersis etenim ferri non esse uirorum</l>
               <l n="618">qui Martem inscribant genti, non posse dolores</l>
               <l n="619">condere et ex poena solacia poscere luctus.</l>
               <l n="620">si uero exprobrare sinant, sibi tristius illum</l>
               <l n="621">inluxisse diem, quo castris uiderit ire</l>
               <l n="622">Varronem, quam quo uideat remeare sine armis.</l>
               <l n="623">his dictis sedere minae, et conuersa repente</l>
               <l n="624">pectora: nunc fati miseret, nunc gaudia Poeno</l>
               <l n="625">consulibus reputant caesis erepta duobus.</l>
               <l n="626">ergo omne effundit longo iam se agmine uulgus</l>
               <l n="627">gratantum, magnaque actum se credere mente</l>
               <l n="628">testantur, quod fisus auis sceptrisque superbis</l>
               <pb/>
               <l n="629">Laomedontiadum non desperauerit urbi. </l>
               <l n="630">Nec minus infelix culpae grandique pudore</l>
               <l n="631">turbatus, consul titubantem ad moenia gressum</l>
               <l n="632">portabat lacrimans: deiectum attollere uultum</l>
               <l n="633">ac patriam aspicere et luctus renouare pigebat.</l>
               <l n="634">quod uero reduci tum se populusque patresque</l>
               <l n="635">offerrent, non gratari, sed poscere natos</l>
               <l n="636">quisque suos fratresque simul miseraeque parentes</l>
               <l n="637">ire uidebantur laceranda ad consulis ora.</l>
               <l n="638">sic igitur muto lictore inuectus in urbem</l>
               <l n="639">damnatum superis aspernabatur honorem. </l>
               <l n="640">At patres Fabiusque, procul maerore remoto,</l>
               <l n="641">praecipitant curas. raptim delecta iuuenta</l>
               <l n="642">seruitia armantur, nec claudit castra saluti</l>
               <l n="643">postpositus pudor. infixum est Aeneia regna</l>
               <l n="644">Parcarum in leges quacumque reducere dextra</l>
               <l n="645">proque arce et sceptris et libertatis honore</l>
               <l n="646">uel famulas armare manus. primaeua suorum</l>
               <l n="647">corpora praetexto spoliant uelamine et armis</l>
               <l n="648">insolitis cingunt. puerilis casside uultus</l>
               <l n="649">clauditur atque hostis pubescere caede iubetur.</l>
               <l n="650">idem obsecrantis, captiuum uulgus ut auro</l>
               <l n="651">pensarent paruo (nec pauca fuere precantum</l>
               <l n="652">milia), miranti durarunt prodere Poeno.</l>
               <l n="653">cuncta adeo scelera et noxam superauerat omnem</l>
               <l n="654">armatum potuisse capi. tunc terga dedisse</l>
               <l n="655">damnatis Siculas longe meritare per oras</l>
               <l n="656">impositum, donec Latio decederet hostis.</l>
               <l n="657">haec tum Roma fuit: post te cui uertere mores</l>
               <l n="658">si stabat fatis, potius, Carthago, maneres.</l>
               <pb/>
            </div>

            <div type="textpart" subtype="book" n="11">

               <l n="1">Nunc age, quos clades insignis Iapyge campo</l>
               <l n="2">uerterit ad Libyam populos Sarranaque castra,</l>
               <l n="3">expediam. stat nulla diu mortalibus usquam,</l>
               <l n="4">Fortuna titubante, fides. adiungere dextras</l>
               <l n="5">certauere palam rumpenti foedera Poeno</l>
               <l n="6">(heu nimium faciles laesis diffidere rebus!)</l>
               <l n="7">saeuior ante alios iras seruasse repostas</l>
               <l n="8">atque odium renouare ferox in tempore Samnis,</l>
               <l n="9">mox leuis et sero pressurus facta pudore</l>
               <l n="10">Bruttius, ambiguis fallax mox Apulus armis,</l>
               <l n="11">tum gens Hirpini uana indocilisque quieti</l>
               <l n="12">et rupisse indigna fidem: ceu dira per omnis</l>
               <l n="13">manarent populos foedi contagia morbi.</l>
               <l n="14">iamque Atella suas iamque et Calatia adegit,</l>
               <l n="15">fas superante metu, Poenorum in castra cohortes.</l>
               <l n="16">inde Phalanteo leuitas animosa Tarento</l>
               <l n="17">Ausonium laxare iugum. patefecit amicas</l>
               <l n="18">alta Croton portas Afrisque ad barbara iussa</l>
               <l n="19">Thespiadum docuit summittere colla nepotes.</l>
               <l n="20">idem etiam Locros habuit furor. ora uadosi</l>
               <l n="21">litoris, Argiuos Maior qua Graecia muros</l>
               <l n="22">seruat et Ionio luitur curuata profundo,</l>
               <l n="23">laetas res Libyae et fortunam in Marte secuta,</l>
               <l n="24">iurauit pauitans Tyrio sua proelia Marti.</l>
               <pb/>
               <l n="25">iam uero, Eridani tumidissimus accola, Celtae</l>
               <l n="26">incubuere malis Italum ueteresque doloris</l>
               <l n="27">tota se socios properarunt iungere mole. </l>
               <l n="28">Sed fas id Celtis, fas impia bella referre</l>
               <l n="29">Boiorum fuerit populis: Capuaene furorem,</l>
               <l n="30">quem Senonum genti, placuisse, et Dardana ab ortu</l>
               <l n="31">moenia barbarico Nom<add>a</add>dum sociata tyranno</l>
               <l n="32">quisnam mutato tantum nunc tempore credat?</l>
               <l n="33">luxus et insanis nutrita ignauia lustris</l>
               <l n="34">consumptusque pudor peccando unisque relictus</l>
               <l n="35">diuitiis probrosus honor lacerabat hiantem</l>
               <l n="36">desidia populum ac resolutam legibus urbem.</l>
               <l n="37">insuper exitio truculenta superbia agebat.</l>
               <l n="38">nec uitiis deerant uires. non largior ulli</l>
               <l n="39">Ausoniae populo (sic tum Fortuna fouebat)</l>
               <l n="40">aurique argentique modus; madefacta ueneno</l>
               <l n="41">Assyrio maribus uestis medioque dierum</l>
               <l n="42">regales epulae atque ortu conuiuia solis</l>
               <l n="43">deprensa et nulla macula non inlita uita.</l>
               <l n="44">tum populo saeui patres, plebesque senatus</l>
               <l n="45">inuidia laeta, et conlidens dissona corda</l>
               <l n="46">seditio. sed enim interea temeraria pubis</l>
               <l n="47">delicta augebat pollutior ipsa senectus.</l>
               <l n="48">nec, quos uile genus despectaque lucis origo</l>
               <pb/>
               <l n="49">foedabat, sperare sibi et deposcere primi</l>
               <l n="50">deerant imperia ac patriae pereuntis habenas.</l>
               <l n="51">quin etiam exhilar<add>ar</add>e uiris conuiuia caede</l>
               <l n="52">mos olim et miscere epulis spectacula dira</l>
               <l n="53">certantum ferro, saepe et super ipsa cadentum</l>
               <l n="54">pocula, respersis non parco sanguine mensis. </l>
               <l n="55">Has astu adgressus quo uerteret acrius aegras</l>
               <l n="56">ad Tyrios mentes, quae nulla sorte daturam</l>
               <l n="57">certus erat Romam (neque enim impetrata uolebat)—</l>
               <l n="58">Pacuuio fuit haud obscurum crimine nomen—</l>
               <l n="59">hortatur summi partem deposcere iuris</l>
               <l n="60">atque alternatos sociato consule fasces</l>
               <l n="61">et, si partita renuant sedisse curuli</l>
               <l n="62">aequatumque decus geminasque uidere secures,</l>
               <l n="63">ultorem ante oculos atque ora astare repulsae.</l>
               <l n="64">ergo electa manus gressu fert dicta citato.</l>
               <l n="65">antistat cunctis praecellens Virrius ore,</l>
               <l n="66">sed genus obscurum nullique furore secundus.</l>
               <l n="67">qui postquam coetu patrum ingentique senatu</l>
               <l n="68">impia dementis uulgi ac uix tota profudit</l>
               <l n="69">consulta <add>et</add> tumidis incendit uocibus aures,</l>
               <l n="70">concordi fremitu renuentum effunditur asper</l>
               <l n="71">toto e concilio clamor, tum quisque fatigat</l>
               <l n="72">increpitans, uocumque tremit certamine templum. </l>
               <l n="73">Hic Torquatus, auum fronte aequauisse seuera</l>
               <l n="74">nobilis, ‘Heu Capua portantes talia dicta</l>
               <l n="75">Romuleis durastis’ ait ‘succedere muris,</l>
               <l n="76">ad quos non ausi Carthago atque Hannibal arma</l>
               <l n="77">post Cannas adferre suas? numquamne per auris</l>
               <l n="78">it uestras, in Tarpeia cum sede Latini</l>
               <l n="79">orarent paria, haud uerbis, haud uoce, sed acri</l>
               <l n="80">propulsum dextra, qui tum mandata superbo</l>
               <l n="81">ore adportabat, tanto per limina templi</l>
               <l n="82">turbine praecipitem reuoluti corporis actum,</l>
               <l n="83">ut saeuo adflictus saxo spectante piaret</l>
               <l n="84">tristia dicta Ioue et lueret uerba impia leto?</l>
               <l n="85">en ego progenies eius, qui sede Tonantis</l>
               <l n="86">expulit orantem et nuda Capitolia consul</l>
               <l n="87">defendit dextra.’ rabidum hinc palmasque uirorum</l>
               <l n="88">intentantem oculis proauitaque facta parantem</l>
               <l n="89">ut uidit maiore adeo crudescere motu,</l>
               <l n="90">excipit his frendens Fabius: ‘Pro cuncta pudendi!</l>
               <l n="91">sedes, ecce, uacat, belli uiduata procella:</l>
               <l n="92">quem, quaeso, e uobis huic imposuisse paratis</l>
               <l n="93">inque locum Pauli quemnam datis? an tua, Virri,</l>
               <l n="94">prima atque ante alios sors, concedente senatu,</l>
               <l n="95">te citat ac nostris aequat iam purpura Brutis?</l>
               <l n="96">i, demens, i, quo tendis; tibi perfida fasces</l>
               <l n="97">det Carthago suos.’ medio feruore loquentis</l>
               <l n="98">impatiens ultra gemitu cohibere furorem</l>
               <l n="99">fulminea toruum exclamat Marcellus ab ira:</l>
               <l n="100">‘Quae tandem et quam lenta tenet patientia mentem,</l>
               <l n="101">o confuse nimis Gradiui turbine Varro,</l>
               <l n="102">ut perferre queas furibunda insomnia consul?</l>
               <l n="103">nonne exturbatos iam dudum limine templi</l>
               <l n="104">praecipites agis ad portas, et discere cogis</l>
               <l n="105">semiuiros, quod sit nostro de more creati</l>
               <l n="106">consulis imperium? non umquam sobria pubes</l>
               <l n="107">et peritura breui, moneo, ocius urbe facesse.</l>
               <l n="108">muros ante tuos, ut par est, debita ductor</l>
               <l n="109">armatus responsa dabit.’ consurgere cuncti</l>
               <l n="110">hinc pariter magnoque uiros clamore premebant.</l>
               <l n="111">necnon et foribus propere Campana iuuentus</l>
               <pb/>
               <l n="112">extulit ipsa gradum, tantaeque dolore repulsae</l>
               <l n="113">concitus Hannibalem uoluebat Virrius ore.</l>
               <l n="114">Fuluius (huic nam spondebant praesagia mentis</l>
               <l n="115">uenturum decus, et Capuae pereuntis imago</l>
               <l n="116">iam tum erat ante oculos) <q>Non si Carthaginis</q> inquit</l>
               <l n="117">‘ductorem uestris deuinctum colla catenis</l>
               <l n="118">Romam uictor agis, posthac intrare Quirini</l>
               <l n="119">sacratas dabitur sedes. tende ocius, oro,</l>
               <l n="120">quo mens aegra uocat.’ referunt haec inde citati</l>
               <l n="121">mixta minis et torua trucis responsa senatus. </l>
               <l n="122">Tantane, omnipotens, caligine mersa latere</l>
               <l n="123">fata placet? ueniet quondam felicior aetas,</l>
               <l n="124">cum pia Campano gaudebit consule Roma</l>
               <l n="125">et per bella diu fasces perque arma negatos</l>
               <l n="126">ultro ad magnanimos referet secura nepotes.</l>
               <l n="127">poena superborum tamen haec durabit auorum,</l>
               <l n="128">quod non ante suos Capua ad suffragia mittet,</l>
               <l n="129">quam Carthago suos. Postquam nunc dicta senatus,</l>
               <l n="130">nunc facta exposuit, tum ueris falsa per artem</l>
               <l n="131">Virrius admiscens cecinit fatale cruenti</l>
               <l n="132">turbati<add>s</add> signum belli. furiata iuuentus</l>
               <l n="133">arma, arma Hannibalemque uolunt. ruit undique uulgus</l>
               <l n="134">et Poenos in tecta uocant. ingentia facta</l>
               <l n="135">Sidonii iuuenis celebrant: ut ruperit Alpes</l>
               <l n="136">Herculei socius decoris diuisque propinquas</l>
               <l n="137">transierit cursu rupes, ut caede referta</l>
               <l n="138">clauserit Eridani uictor uada, uictor ut idem</l>
               <l n="139">Lydia Romano turbarit stagna cruore,</l>
               <l n="140">ut Trebiae ripas aeterno nomine famae</l>
               <l n="141">tradiderit Paulumque idem inter proelia et idem</l>
               <l n="142">Flaminium, proceres rerum, demiserit umbris.</l>
               <l n="143">his super excisam primori Marte Saguntum</l>
               <l n="144">et iuga Pyrenes et Hiberum et sacra parentis</l>
               <l n="145">iuratumque uiro bellum puerilibus annis</l>
               <l n="146">accumulant. unum, ducibus tot caede peremptis,</l>
               <l n="147">tot fusis acie, stare inter proelia nullis</l>
               <l n="148">attactum telis. superum cum munere detur</l>
               <l n="149">huic sociare uiro dextras et foedere iungi,</l>
               <l n="150">fastus exanguis populi uanumque tumorem</l>
               <l n="151">nimirum Capua et dominatum perferat urbis,</l>
               <l n="152">ceu famulis fasces aequataque iura negantis?</l>
               <l n="153">prorsus enim tanto potiorem nomine habendum</l>
               <l n="154">Varronem, ut fugiat consul fulgentior ostro. </l>
               <l n="155">Talia iactantes iam lectam sorte parabant</l>
               <l n="156">mittere quae Tyrios adiungat foedere pubem.</l>
               <l n="157">sed non inuictum ponebat pectore robur</l>
               <l n="158">tum solum Decius Capuae decus. isque receptus</l>
               <l n="159">in medios coetus (neque enim differre dabatur)</l>
               <l n="160">
                  <q>Itis,</q> ait ‘ciues, uiolanda ad iura parentum</l>
               <l n="161">damnatumque caput temerati foederis aris</l>
               <l n="162">iungitis hospitio? quae tanta obliuio recti?</l>
               <l n="163">magnu<add>m</add> atque in magnis positum populisque uirisque</l>
               <l n="164">
                  <add>h</add>a<add>u</add>d uersam ostentare fidem! nunc tempus inire</l>
               <l n="165">proelia pro Rutulis, nunc signa aciemque mouere,</l>
               <l n="166">dum trepidae res, et medicinam uulnera poscunt:</l>
               <l n="167">is locus officio, cum cessant prospera, cumque</l>
               <l n="168">dura ad opem Fortuna uocat. nam laeta fouere</l>
               <l n="169">haud quaquam magni est animi decus. huc, age, adeste.</l>
               <l n="170">noui dis animas similes et pectora magnis</l>
               <pb/>
               <l n="171">numquam angusta malis. capiunt, mihi credite, Cannas</l>
               <l n="172">et Trasimenna uada et Pauli memorabile letum.</l>
               <l n="173">hi sunt qui uestris infixum moenibus hostem</l>
               <l n="174">deiecere manu et Capuam eripuere superbis</l>
               <l n="175">Samnitum iussis. hi sunt qui iura dedere</l>
               <l n="176">terrore expulso Sidicinaque bella remorunt.</l>
               <l n="177">quos fugitis socios? quosue additis? ille ego sanguis</l>
               <l n="178">Dardanius, cui sacra pater, cui nomina liquit</l>
               <l n="179">ab Ioue ducta Capys magno cognatus Iulo,</l>
               <l n="180">ille ego semihomines inter Nasamonas et inter</l>
               <l n="181">saeuum atque aequantem ritus Garamanta ferarum</l>
               <l n="182">Marmarico ponam tentoria mixtus alumno,</l>
               <l n="183">ductoremque feram, cui nunc pro foedere proque</l>
               <l n="184">iustitia est ensis solaeque e sanguine laudes?</l>
               <l n="185">non ita, non Decio permixtum fasque nefasque,</l>
               <l n="186">haec ut uelle queat. nullo nos inuida tanto</l>
               <l n="187">armauit Natura bono, quam ianua mortis</l>
               <l n="188">quod patet et uita non aequa exire potestas.’ </l>
               <l n="189">Haec uana auersas Decius iactauit ad auris.</l>
               <l n="190">ast delecta manus iungebat foedera Poeno.</l>
               <l n="191">iamque aderat praemissa duci turbante tumultu</l>
               <l n="192">Autololes numerosa cohors. ipse agmine magno</l>
               <l n="193">festinata citus per campos signa mouebat.</l>
               <l n="194">et Decius: ‘Nunc hora, uiri, nunc tempus. adeste,</l>
               <l n="195">dum Capua dignum, dum me duce dextera uindex</l>
               <l n="196">molitur facinus: procumbat barbara pubes.</l>
               <l n="197">pro se quisque alacres rapite hoc decus. hostis adire</l>
               <l n="198">si parat, obstructas praebete cadauere portas</l>
               <l n="199">et ferro purgate nefas. hic denique solus</l>
               <l n="200">eluerit sanguis maculatas crimine mentes.’ </l>
               <l n="201">Dumque ea nequiquam non ulli laeta profatur,</l>
               <l n="202">audita asperitate uiri coeptoque feroci,</l>
               <l n="203">multa feta gerens ira praecordia, Poenus</l>
               <l n="204">astabat muris propereque accersere lectos</l>
               <l n="205">immitem castris Decium iubet. horrida uirtus</l>
               <l n="206">armatumque fide pectus rectique cupido</l>
               <l n="207">et maior Capua mens imperterrita mole</l>
               <l n="208">inuicta stabat toruoque minacia uultu</l>
               <l n="209">iussa ducis uerbisque etiam incessebat amaris.</l>
               <l n="210">quem Libyae rector tot signa, tot arma ferentis</l>
               <l n="211">spernentem increpitans magno clamore profatur:</l>
               <l n="212">‘Post Paulum, post Flaminium componimur, eheu,</l>
               <l n="213">uecordi Decio, mecum certasse uolenti</l>
               <l n="214">in decus et famam leti. rapite (ite citati)</l>
               <l n="215">signa, duces. pateatne mihi Campana uetante</l>
               <l n="216">urbs Decio, explorare libet, noua bella mouenti</l>
               <l n="217">cui patuere Alpes, saxa impellentia caelum</l>
               <l n="218">atque uni calcata deo.’ suffuderat ora</l>
               <l n="219">sanguis et a toruo surgebant lumine flammae.</l>
               <l n="220">tum rictus spumans et anhelis faucibus acta</l>
               <l n="221">uersabant penitus dirum suspiria murmur.</l>
               <l n="222">sic urbem inuectus, toto comitante senatu</l>
               <l n="223">et uulgo ad spectanda ducis simul ora ruente,</l>
               <l n="224">effundit cunctam rabiem irarumque procellas. </l>
               <l n="225">Necnon et Decio propiora pericula mentem</l>
               <l n="226">flammarant, tempusque adeo cernebat adesse,</l>
               <l n="227">quo laudes ducis inuicti superaret inermis.</l>
               <l n="228">non illum fuga, non clausi occuluere penates,</l>
               <l n="229">sed liber, ueluti nullus penetrasset in urbem</l>
               <l n="230">Hannibal, intrepido seruauerat otia uultu,</l>
               <l n="231">cum iuuenem saeuis, horrendum, concitus armis</l>
               <l n="232">inuadit globus et pedibus sublime sedentis</l>
               <l n="233">ductoris sistit. tonat inde ferocibus alte</l>
               <pb/>
               <l n="234">incessens uictor dictis: ‘Solusne ruentem</l>
               <l n="235">fulcire ac reuocare paras a funere Romam,</l>
               <l n="236">o demens? en, qui diuum mihi munera tanta</l>
               <l n="237">eripiat. Decio prorsus seruabar inerti</l>
               <l n="238">uincendus, Decio imbelli, cui femina nulla</l>
               <l n="239">orta in Agenoreis nostrae Carthaginis oris</l>
               <l n="240">cesserit. huic agedum (nam cur indigna feramus</l>
               <l n="241">magnanimi?), miles, meritas innecte catenas.’</l>
               <l n="242">dixerat haec, necdum finem conuicia norant:</l>
               <l n="243">inlatus uelut armentis super ardua colla</l>
               <l n="244">cum sese imposuit uictorque immane sub ira</l>
               <l n="245">infremuit leo et immersis grauis unguibus haesit,</l>
               <l n="246">mandit anhelantem pendens ceruice iuuencum.</l>
               <l n="247">at Decius, dum uincla ligant, <q>Necte ocius</q> inquit</l>
               <l n="248">‘(nam sic Hannibalem decet intrauisse) catenas,</l>
               <l n="249">foederis infausti pretium. sic uictima prorsus</l>
               <l n="250">digna cadit Decius. nec enim te sanguine laetum</l>
               <l n="251">humano sit fas caesis placasse iuuencis.</l>
               <l n="252">en dextra! en foedus! nondum tibi curia necdum</l>
               <l n="253">templorum intrati postes: iam panditur acri</l>
               <l n="254">imperio carcer. perge ac primordia tanta</l>
               <l n="255">accumula paribus factis. mihi fama sub umbras</l>
               <l n="256">te feret oppressum Capuae cecidisse ruinis.’</l>
               <l n="257">nec plura effari concessum. obnubitur atra</l>
               <l n="258">ueste caput, trahiturque ferox ante ora suorum. </l>
               <l n="259">Exin uictor ouans sedato pectore tandem</l>
               <l n="260">spectandis urbis tectis templisque serenos</l>
               <l n="261">laetus circumfert oculos et singula discit:</l>
               <l n="262">quis muris sator, et pubes sit quanta sub armis,</l>
               <l n="263">quot bello pateant argenti aerisque talenta,</l>
               <l n="264">nunc qualis frenata acies, nunc deinde pedestris</l>
               <l n="265">copia quanta uiris. monstrant Capitolia celsa</l>
               <l n="266">Stellatisque docent campos Cereremque benignam.</l>
               <l n="267">iamque diem ad metas defessis Phoebus Olympo</l>
               <l n="268">impellebat equis, fuscabat et Hesperos umbra</l>
               <l n="269">paulatim infusa properantem ad litora currum:</l>
               <pb n="270" />
               <l n="270">instituunt de more epulas festamque per urbem</l>
               <l n="271">regifice extructis celebrant conuiuia mensis.</l>
               <l n="272">ipse, deum cultu et sacro dignatus honore,</l>
               <l n="273">praecipuis multoque procul splendentibus ostro</l>
               <l n="274">accipitur sublime toris. non una ministri</l>
               <l n="275">turba gregis: posuisse dapes his addita cura,</l>
               <l n="276">his adolere focos, his ordine pocula ferre;</l>
               <l n="277">necnon et certis struitur penus. aspera mensa</l>
               <l n="278">pondera caelati fulgent antiquitus auri.</l>
               <l n="279">eripiunt flammae noctem, strepituque mouentum</l>
               <l n="280">murmurat alta domus. stupet inconsuetus opimae</l>
               <l n="281">Sidonius mensae miles faciemque superbi</l>
               <l n="282">ignotam luxus oculis mirantibus haurit.</l>
               <l n="283">uescitur ipse silens et tantos damnat honores</l>
               <l n="284">esse epulis facilesque coli tanto agmine mensas,</l>
               <l n="285">donec pulsa fames et Bacchi munera duram</l>
               <l n="286">laxarunt mentem. tum frontis reddita demum</l>
               <l n="287">laetitia, et positae grauiores pectore curae. </l>
               <l n="288">Personat Euboica Teuthras testudine, Cymes</l>
               <l n="289">incola, et obtusas immiti murmure saeuae</l>
               <l n="290">inter bella tubae permulcet cantibus auris.</l>
               <l n="453">
                  <add>namque chaos, caecam quondam sine sidere molem</add>
               </l>
               <l n="454">
                  <add>non surgente die, ac mundum sine luce canebat.</add>
               </l>
               <l n="455">
                  <add>tum deus ut liquidi disclusset stagna profundi</add>
               </l>
               <l n="456">
                  <add>tellurisque globum media compage locasset;</add>
               </l>
               <l n="457">
                  <add>ut celsum superis habitare dedisset Olympum,</add>
               </l>
               <l n="458">
                  <add>castaque Saturni monstrabat saecula patris.</add>
               </l>
               <l n="291">iamque Iouem et laetos per furta canebat amores</l>
               <l n="292">Electraeque toros Atlantidos, unde creatus</l>
               <pb/>
               <l n="293">proles digna deum tum Dardanus, isque Tonanti</l>
               <l n="294">ut det Eric<add>h</add>thonium magna de stirpe nepotem;</l>
               <l n="295">hinc Tros, hinc Ilus, generis tunc ordine longo</l>
               <l n="296">Assaracus, nulloque minor famaue manuue</l>
               <l n="297">tum Capys ut primis dederit sua nomina muris.</l>
               <l n="298">concelebrant plausu pariter Sidonia pubes</l>
               <l n="299">Campanaeque manus. ante omnis ductor honori</l>
               <l n="300">nominis augusto libat carchesia ritu;</l>
               <l n="301">cetera quem sequitur Bacchique e more liquorem</l>
               <l n="302">inrorat mensis turba ardescitque Lyaeo. </l>
               <l n="303">Interea, Tyrio resoluta in gaudia coetu</l>
               <l n="304">conuerso (neque enim, iuuenis non digne sileri,</l>
               <l n="305">tramittam tua coepta libens famamque negabo</l>
               <l n="306">quamquam imperfectis, magnae tamen indolis, ausis),</l>
               <l n="307">mens una, inuiolata mero nullisque uenenis</l>
               <l n="308">potandi exarmata decus, pugnaeque necisque</l>
               <l n="309">Sidoniae tacito uoluebat pectore molem.</l>
               <l n="310">quoque esset miranda magis tam sacra libido,</l>
               <l n="311">Pacuuio genitus patrias damnauerat artis.</l>
               <l n="312">is uariis oneratum epulis atque atria tardo</l>
               <l n="313">linquentem gressu comitatus pone parentem,</l>
               <l n="314">postquam posse datum meditata aperire nouosque</l>
               <l n="315">pandere conatus, et liber parte relicta</l>
               <l n="316">tectorum a tergo patuit locus, ‘Accipe digna</l>
               <l n="317">et Capua et nobis’ inquit <q>consulta:</q> (togaque</l>
               <l n="318">armatum amota nudat latus) ‘hoc ego bellum</l>
               <l n="319">conficere ense paro atque auulsum ferre Tonanti</l>
               <l n="320">rectoris Libyci uictor caput. hic erit ille,</l>
               <l n="321">qui polluta dolis iam foedera sanciet, ensis.</l>
               <l n="322">si perferre nequit spectacula tanta senectus</l>
               <l n="323">et tremit inceptis lasso maioribus aeuo,</l>
               <l n="324">at tu securis concede penatibus et me</l>
               <l n="325">linque meae menti. summum quod credis et aequas</l>
               <l n="326">Hannibalem superis, o quantum nomine maior</l>
               <l n="327">iam Poeno tibi natus erit!’ uibrabat ab ore</l>
               <l n="328">ignis atrox, animusque uiri iam bella gerebat,</l>
               <l n="329">cum senior, tanti pondus conaminis aegra</l>
               <l n="330">iam dudum uix aure ferens, tremebundus ibidem</l>
               <l n="331">sternitur et pedibus crebro pauida oscula figens:</l>
               <l n="332">‘Per si quid superest uitae, per iura parentis</l>
               <l n="333">perque tuam nostra potiorem, nate, salutem,</l>
               <l n="334">absiste inceptis, oro, ne sanguine cernam</l>
               <l n="335">polluta hospitia ac tabo repleta cruento</l>
               <l n="336">pocula et euersas pugnae certamine mensas.</l>
               <l n="337">tune illum, quem non acies, non moenia et urbes</l>
               <l n="338">ferre ualent, cum frons propior lumenque corusco</l>
               <l n="339">igne micat, tune illa uiri quae uertice fundit</l>
               <l n="340">fulmina pertuleris, si uiso intorserit ense</l>
               <l n="341">diram, qua uertit per campos agmina, uocem?</l>
               <l n="342">fallit te, mensas inter quod credis inermem.</l>
               <l n="343">tot bellis quaesita uiro, tot caedibus armat</l>
               <l n="344">maiestas aeterna ducem. si admoueris ora,</l>
               <l n="345">Cannas et Trebiam ante oculos Trasimennaque busta</l>
               <l n="346">et Pauli stare ingentem miraberis umbram.</l>
               <l n="347">quid? tanto in casu comitum iuxtaque iacentum</l>
               <l n="348">torpebunt dextrae? parce, oro, et desine uelle,</l>
               <l n="349">cui nequeas uictor superesse. an tristia uincla</l>
               <l n="350">et Decius non erudiunt componere mentem?’ </l>
               <l n="351">Talia commemorans, famae maioris amore</l>
               <l n="352">flagrantem ut uidit iuuenem surdumque timori,</l>
               <l n="353">‘Nil ultra posco, refer in conuiuia gressum;</l>
               <l n="354">approperemus:’ ait ‘non iam tibi pectora pubis</l>
               <l n="355">Sidoniae fodienda manu tutantia regem:</l>
               <l n="356">hoc iugulo dextram explora. namque haec tibi ferrum,</l>
               <pb/>
               <l n="357">si Poenum inuasisse paras, per uiscera ferrum</l>
               <l n="358">nostra est ducendum. tardam ne sperne senectam.</l>
               <l n="359">opponam membra atque ensem extorquere negatum</l>
               <l n="360">morte mea eripiam.’ lacrimae tunc ore profusae,</l>
               <l n="361">et magna superum cura seruatus in arma</l>
               <l n="362">Scipiadae Poenus, nec tantum fata dederunt</l>
               <l n="363">externa peragi dextra. pulcherrimus irae</l>
               <l n="364">et dignus fieri compos memorabilis ausi,</l>
               <l n="365">amisit quantam posito conamine laudem,</l>
               <l n="366">cui tantum est uoluisse decus. tum red<add>d</add>ere sese</l>
               <l n="367">festinant epulis et tristia fronte serenant,</l>
               <l n="368">donec laeta uirum soluit conuiuia somnus. </l>
               <l n="369">Postera lux Phaet<add>h</add>ontis equos proferre parabat,</l>
               <l n="370">iam rapido summis curru splendente sub undis,</l>
               <l n="371">et iuuenis magno generatus Hamilcare duras</l>
               <l n="372">iam dudum exercet curas. Carthaginis arces</l>
               <l n="373">ire ferox Mago et patribus portare iubetur</l>
               <l n="374">nuntius acta ducis. praeda et captiua leguntur</l>
               <l n="375">corpora dereptaeque uiris sub Marte cruento</l>
               <l n="376">exuuiae, fausti superis libamina belli.</l>
               <l n="377">altera curarum Libycis dimittitur oris</l>
               <l n="378">heu Decius, reduci lentas seruatus ad iras,</l>
               <l n="379">ni poenae iuuenem indignae miseratus ab alto</l>
               <l n="380">Iuppiter antiquam Batti uertisset ad urbem.</l>
               <l n="381">hic Pellaea uirum Ptolomaei sceptra uehentum</l>
               <l n="382">eripuere minis, resolutaque uincula collo.</l>
               <l n="383">atque eadem uitae custos mox deinde quieto</l>
               <l n="384">accepit tellus ossa inuiolata sepulchro. </l>
               <l n="385">Nec Venerem interea fugit exoptabile tempus</l>
               <l n="386">Poenorum mentes caeco per laeta premendi</l>
               <l n="387">exitio et luxu corda importuna domandi.</l>
               <l n="388">spargere tela manu passim fallentia natis</l>
               <l n="389">imperat et tacitas in pectora mittere flammas.</l>
               <l n="390">tum pueris dulce adridens: ‘Eat improba Iuno</l>
               <l n="391">et nos (nec mirum, quid enim sumus?) acta secundis</l>
               <l n="392">despiciat. ualet illa manu, ualet illa lacertis:</l>
               <l n="393">paruula nos arcu puerili spicula sensim</l>
               <l n="394">fundimus, et nullus nostro de uulnere sanguis.</l>
               <l n="395">uerum, agite, o mea turba, precor (nunc tempus), adeste</l>
               <l n="396">et Tyriam pubem tacitis exurite telis.</l>
               <l n="397">amplexu multoque mero somnoque uirorum</l>
               <l n="398">profliganda acies, quam non perfregerit ensis,</l>
               <l n="399">non ignes, non immissis Gradiuus habenis.</l>
               <l n="400">combibat inlapsos ductor per uiscera luxus,</l>
               <l n="401">nec pudeat picto fultum iacuisse cubili,</l>
               <l n="402">nec crinem Assyrio perfundere pugnet amomo.</l>
               <l n="403">ille sub hiberno somnos educere caelo</l>
               <l n="404">iactator tectis malit consumere noctes,</l>
               <l n="405">ac ponat ritus uescendi saepe citato</l>
               <l n="406">dum residet sub casside equo, discatque Lyaeo</l>
               <l n="407">imbellem donare diem. tum deinde madenti</l>
               <l n="408">post epulas sit grata chelys, segnisque soporas</l>
               <l n="409">aut nostro uigiles ducat sub numine noctes.’ </l>
               <l n="410">Haec postquam Venus, adplaudit lasciuus et alto</l>
               <l n="411">mittit se caelo niueis exercitus alis.</l>
               <l n="412">sentit flammiferas pubes Maurusia pennas,</l>
               <l n="413">et pariter fusis tepuerunt pectora telis.</l>
               <l n="414">Bacchi dona uolunt epulasque et carmina rursus</l>
               <l n="415">Pieria liquefacta lyra. non acer aperto</l>
               <l n="416">desudat campo sonipes, non ulla per auras</l>
               <l n="417">lancea nudatos exercet torta lacertos.</l>
               <l n="418">mollitae flammis lymphae languentia somno</l>
               <l n="419">membra fouent, miserisque bonis perit horrida uirtus.</l>
               <l n="420">ipse etiam, adflatus fallente Cupidine, ductor</l>
               <l n="421">instaurat mensas dapibus repetitque uolentum</l>
               <l n="422">hospitia et patrias paulatim decolor artis</l>
               <pb/>
               <l n="423">exuit, occulta mentem uitiante sagitta.</l>
               <l n="424">altera iam patria atque aequo sub honore uocatur</l>
               <l n="425">altera Carthago Capua, intactumque secundae</l>
               <l n="426">fortunae ingenium uitia adlectantia quassant.</l>
               <l n="427">nec luxus ullus mersaeque libidine uitae</l>
               <l n="428">Campanis modus: accumulant uariasque per artis</l>
               <l n="429">scaenarum certant epulas distinguere ludo,</l>
               <l n="430">ut strepit assidue Phrygiam ad Nilotica loton</l>
               <l n="431">†Memphis Amyclaeo passim lasciua Canopo.</l>
               <l n="432">inprimis dulcem, Poeno laetante, per auris</l>
               <l n="433">nunc uoce infundit Teuthras, nunc pectine cantum.</l>
               <l n="434">isque ubi mirantem resonantia pollice fila</l>
               <l n="435">ductorem uidit Libyae, canere inde superbas</l>
               <l n="436">Aoniae laudes sensim testudinis orsus,</l>
               <l n="437">concordem citharae mouit per carmina linguam</l>
               <l n="438">uincere linquentis uitam quae possit olores,</l>
               <l n="439">atque haec e multis carpsit mollissima mensae: </l>
               <l n="440">‘Argolicis quondam populis, mirabile dictu,</l>
               <l n="441">exaudita chelys lapidem testudine felix</l>
               <l n="442">ducere et in muris posuisse uolentia saxa.</l>
               <l n="443">haec Amphionio uallauit pectine Thebas</l>
               <l n="444">ac silice aggeribus per se scandente uocatis</l>
               <l n="445">iussit in immensum cantatas surgere turris.</l>
               <l n="446">altera turbatum plectro moderata profundum</l>
               <l n="447">et tenuit phocas et in omni Protea forma</l>
               <l n="448">traxit et aequoreo portauit Ariona dorso.</l>
               <l n="449">iam quae Peliaca formabat rupe canendo</l>
               <l n="450">heroum mentes et magni pectora Achillis,</l>
               <l n="451">Centauro dilecta chelys, compesceret iras</l>
               <l n="452">percussa fide uel pelagi uel tristis Auerni.</l>
               <lg>
                  <l n="453">
                     <del>namque chaos, caecam quondam sine sidere molem</del>
                  </l>
                  <l n="454">
                     <del>non surgente die, ac mundum sine luce canebat.</del>
                  </l>
                  <l n="455">
                     <del>tum deus ut liquidi †discisset stagna profundi</del>
                  </l>
                  <l n="456">
                     <del>tellurisque globum media compage locasset;</del>
                  </l>
                  <l n="457">
                     <del>ut celsum superis habitare dedisset Olympum,</del>
                  </l>
                  <l n="458">
                     <del>castaque Saturni monstrabat saecula patris.</del>
                  </l>
               </lg>
               <l n="459">sed quos pulsabat Riphaeum ad Strymona, nerui,</l>
               <l n="460">auditus superis, auditus manibus Orpheus,</l>
               <l n="461">emerito fulgent clara inter sidera caelo.</l>
               <l n="462">hunc etiam mater, tota comitante sororum</l>
               <l n="463">Aonidum turba, mater mirata canentem.</l>
               <l n="464">non illo Pangaea iuga aut Mauortius Haemus,</l>
               <l n="465">non illo modulante sonos stetit ultima Thrace:</l>
               <l n="466">cum siluis uenere ferae, cum montibus amnes,</l>
               <l n="467">immemor et dulcis nidi positoque uolatu</l>
               <l n="468">non mota uolucris captiua pependit in aethra.</l>
               <l n="469">quin etiam, Pagasaea ratis, cum caerula nondum</l>
               <l n="470">cognita terrere<add>nt</add> pontoque intrare negarent,</l>
               <l n="470a">
                  <gap reason="omitted"/>
               </l>
               <l n="471">ad puppim sacrae, cithara eliciente, carinae</l>
               <l n="472">adductum cantu uenit mare. pallida regna</l>
               <l n="473">Bistonius uates flammisque Acheronta sonantem</l>
               <l n="474">placauit plectro et fixit reuolubile saxum.</l>
               <l n="475">o dirae Ciconum matres Geticique furores</l>
               <l n="476">et damnata deis Rhodope! tulit ora reuulsa</l>
               <l n="477">in pontum, ripis utraque sequentibus, Hebrus.</l>
               <l n="478">tum quoque, cum rapidi caput a ceruice recisum</l>
               <l n="479">portarent fluctus, subito emicuere per undas</l>
               <l n="480">ad murmur cete toto exultantia ponto.’ </l>
               <l n="481">Sic tunc Pierius bellis durata uirorum</l>
               <l n="482">pectora Castalio frangebat carmine Teuthras.</l>
               <l n="483">interea placida attulerant iam flamina terris</l>
               <l n="484">Magonem Libycis. lauro redimita subibat</l>
               <l n="485">optatos puppis portus, pelagoque micabant</l>
               <pb/>
               <l n="486">captiua arma procul celsa fulgentia prora.</l>
               <l n="487">at patulo surgens iam dudum ex aequore late</l>
               <l n="488">nauticus implebat resonantia litora clamor,</l>
               <l n="489">et simul adductis percussa ad pectora tonsis</l>
               <l n="490">centeno fractus spumabat uerbere pontus.</l>
               <l n="491">nec lentum in medios rapienda ad gaudia uulgus</l>
               <l n="492">procurrit fluctus, elataque turba fauore</l>
               <l n="493">certatim ingenti celebrat noua gaudia plausu.</l>
               <l n="494">aequatur rector diuis: illum undique matres,</l>
               <l n="495">illum turba minor moniti gaudere nepotes,</l>
               <l n="496">et senior manus et iuxta populusque patresque</l>
               <l n="497">mactatis superum digna<add>n</add>tur honore iuuencis.</l>
               <l n="498">sic patriam Mago et portas ingressus ouantis</l>
               <l n="499">fraternae laudis fama. ruit inde senatus,</l>
               <l n="500">et multo patrum stipatur curia coetu.</l>
               <l n="501">tum diuos ueneratus auum de more uetusto</l>
               <l n="502">
                  <q>Martem</q> ait ‘egregium et fractas, quis Itala tellus</l>
               <l n="503">nitebatur, opes, pars ipse haud parua laborum,</l>
               <l n="504">nuntio. pugnatum superis in uota secundis.</l>
               <l n="505">est locus, Aetoli signat quem gloria regis,</l>
               <l n="506">possessus quondam prisca inter saecula Dauno.</l>
               <l n="507">umentis rapido circumdat gurgite campos</l>
               <l n="508">Aufidus et stagnis intercipit arua refusis,</l>
               <l n="509">mox fluctus ferit Hadriacos magnoque fragore</l>
               <l n="510">cedentem impellit retrorsus in aequora pontum.</l>
               <l n="511">hic Varro et magnum Latia inter nomina Paulus</l>
               <l n="512">nomen, quis rerum ducibus permissa potestas,</l>
               <l n="513">uixdum depulsa nigrae caligine noctis</l>
               <l n="514">inuadunt campum et late fulgentibus armis</l>
               <l n="515">accendunt ultro lucem surgentis Eoi.</l>
               <l n="516">nos contra (nam germanum furor acer agebat</l>
               <l n="517">optatae pugnae) castris cita signa mouemus.</l>
               <l n="518">intremit et tellus et pulsus mugit Olympus.</l>
               <l n="519">hic fluuium et campos abscondit caede uirorum</l>
               <l n="520">ductor, quo numquam maiorem ad bella tulerunt</l>
               <l n="521">rectorem terrae. uidi cum turbine saeuo</l>
               <l n="522">Ausonia et sonitu bellantis fusa per agros</l>
               <l n="523">uni terga daret. uidi cum Varro citato</l>
               <l n="524">auferretur equo, proiectis degener armis.</l>
               <l n="525">quin et magnanimum perfosso corpore telis</l>
               <l n="526">strage super socium uidi te, Paule, cadentem.</l>
               <l n="527">Aegatis ille et seruilia foedera larga</l>
               <l n="528">ultus caede dies: non plus optasse liberet</l>
               <l n="529">quam tum concessit dexter deus. altera iam lux</l>
               <l n="530">si talis redeat, populis sis omnibus una</l>
               <l n="531">tum, Carthago, caput terrasque colare per omnis.</l>
               <l n="532">testes hi stragis, quos signum inlustre superbis</l>
               <l n="533">mos laeua gestare uiris.’ tum funditur ante</l>
               <l n="534">ora admirantum praefulgens anulus auro</l>
               <l n="535">datque fidem uerbis haud paruo insignis aceruo.</l>
               <l n="536">hinc iterum repetens, ‘Restat nunc sedibus imis</l>
               <l n="537">uertenda atque aequanda solo iam subruta Roma.</l>
               <l n="538">adnitamur:’ ait ‘uires refouete tot haustas</l>
               <l n="539">casibus, et pateant non parca aeraria dextris</l>
               <l n="540">quas emimus bello. defit iam belua, tristis</l>
               <l n="541">Ausoniis terror, necnon alimenta fatigant.’ </l>
               <l n="542">Atque ea dum memorat, toruo conuersus in ora</l>
               <l n="543">Hannonis uultu, quem gliscens gloria prauum</l>
               <l n="544">ductori<add>s</add> studio iam dudum agitabat acerbo:</l>
               <l n="545">‘Iamne tibi dextras inceptaque nostra probamus?</l>
               <l n="546">iam fas Dardanio me non seruire colono?</l>
               <l n="547">anne iterum Hannibalem dedi placet? atra ueneno</l>
               <l n="548">inuidiae nigroque undantia pectora felle,</l>
               <l n="549">tandem tot titulis totque exorata tropaeis,</l>
               <pb/>
               <l n="550">infelix muta. dextra en, en dextera, quam tu</l>
               <l n="551">Aeneadis lacerare dabas, et litora et amnes</l>
               <l n="552">et stagna et latos impleuit sanguine campos.’</l>
               <l n="553">haec Mago, atque animos fauor haud obscurus alebat. </l>
               <l n="554">Cui, simul inuidia atque ira stimulantibus, Hanno<add>n</add>:</l>
               <l n="555">‘Talia uesani iuuenis conuicia miror</l>
               <l n="556">haud equidem: tumet ingenio, fraternaque corda</l>
               <l n="557">non tarde agnoscas et uirus futtile linguae.</l>
               <l n="558">qui ne mutatum uanis absistere credat,</l>
               <l n="559">nunc pacem orandum, nunc improba foedere rupto</l>
               <l n="560">arma reponendu<add>m</add> et bellum exitiale cauendum</l>
               <l n="561">auctor ego. atque adeo uosmet perpendite, quaeso,</l>
               <l n="562">quid ferat: haud aliud nobis censere relictum est.</l>
               <l n="563">tela, uiros, aurum, classis, alimenta precatur</l>
               <l n="564">belligeramque feram. uictus non plura dedissem.</l>
               <l n="565">sanguine Dardanio Rutulos saturauimus agros,</l>
               <l n="566">et iacet in campis Latium. deponere curas</l>
               <l n="567">tandem ergo, bone, da uictor, liceatque sedere</l>
               <l n="568">in patria, liceat non exhaurire rapacis</l>
               <l n="569">impensis belli uacuatos saepe penates.</l>
               <l n="570">nunc en, nunc, inquam (falsa ut praesagia nostra</l>
               <l n="571">sint, oro, mensque augurio ludatur inani),</l>
               <l n="572">haud procul est funesta dies. atrocia noui</l>
               <l n="573">corda ac prospicio natas e cladibus iras.</l>
               <l n="574">uos ego, uos metuo, Cannae. summittite signa</l>
               <l n="575">atque adeo temptate, agedum, ac deposcite pacem:</l>
               <l n="576">non dabitur. parat ille dolor, mihi credite, maius</l>
               <l n="577">exitium accepto, citiusque haec foedera uictor</l>
               <l n="578">quam uictus dabit. atque adeo, qui tanta superbo</l>
               <l n="579">facta sonas ore et spumanti turbine perflas</l>
               <l n="580">ignorantum aures, dic, en, germanus in armis</l>
               <pb/>
               <l n="581">ille tuus par Gradiuo, per saecula tellus</l>
               <l n="582">cui similem numquam ductorem in bella creauit,</l>
               <l n="583">moenia Romuleae cur nondum uiderit urbis?</l>
               <l n="584">scilicet e gremio matrum rapiamus in hostem</l>
               <l n="585">nondum portandis habiles grauioribus armis,</l>
               <l n="586">aeratas iussi texamus mille carinas,</l>
               <l n="587">atque omnis Libyae quaeratur belua terris,</l>
               <l n="588">ut longa imperia atque armatos proroget annos</l>
               <l n="589">Hannibal et regnum trahat usque in tempora fati?</l>
               <l n="590">uos uero (neque enim occulto circumdamur astu)</l>
               <l n="591">ne dulcis spoliate domos, castrisque potentum</l>
               <l n="592">atque opibus sancite modum. pax optima rerum</l>
               <l n="593">quas homini nouisse datum est, pax una triumphis</l>
               <l n="594">innumeris potior, pax custodire salutem</l>
               <l n="595">et ciuis aequare potens reuocetur in arcis</l>
               <l n="596">tandem Sidonias, et fama fugetur ab urbe</l>
               <l n="597">perfidiae, Phoenissa, tua. si tanta libido</l>
               <l n="598">armorum tenet atque enses non reddere perstat</l>
               <l n="599">poscenti patriae, nil suppeditare furori</l>
               <l n="600">hortor et haec fratri Magonem dicta referre.’ </l>
               <l n="601">Plura adnectentem (neque enim satiauerat iras</l>
               <l n="602">dicendo) clamor turbat diuersa uolentum:</l>
               <l n="603">‘Si Libyae decus, haud ulli superabilis armis,</l>
               <l n="604">Hannibal est irae tibi, destituemus ad ipsas</l>
               <l n="605">uictorem metas nec opum adiumenta feremus,</l>
               <l n="606">inuidia unius sceptra ut iam parta retardet?’</l>
               <l n="607">inde alacres tribuunt quae belli posceret usus</l>
               <l n="608">absentique suum iactant sub teste fauorem.</l>
               <l n="609">mox eadem terris placitum traducere Hiberis,</l>
               <l n="610">dum malus obtrectat facta immortalia liuor</l>
               <l n="611">nec sinit adiutas ductoris crescere laudes.</l>
               <pb/>
            </div>

            <div type="textpart" subtype="book" n="12">

               <l n="1">Iam terra glaciale caput fecundaque nimbis</l>
               <l n="2">tempora et austrifero nebulosam uertice frontem</l>
               <l n="3">immitis condebat Hiems, blandisque salubre</l>
               <l n="4">uer Zephyris tepido mulcebat rura sereno.</l>
               <l n="5">prorumpit Capua Poenus uicinaque late</l>
               <l n="6">praemisso terrore quatit, ceu condita bruma,</l>
               <l n="7">dum Riphaea rigent Aquilonis flamina, tandem</l>
               <l n="8">euoluit serpens arcano membra cubili</l>
               <l n="9">et spondente die nouus emicat atque coruscum</l>
               <l n="10">fert caput et saniem sublatis faucibus efflat.</l>
               <l n="11">at Libyci ducis ut fulserunt signa per agros,</l>
               <l n="12">desolata metu cuncta, et suadente pauore</l>
               <l n="13">uallo se clausere simul trepidique salutis</l>
               <l n="14">expectant ipsis metuentes moenibus hostem. </l>
               <l n="15">Sed non ille uigor qui ruptis Alpibus arma</l>
               <l n="16">intulerat dederatque uias Trebiaque potitus</l>
               <l n="17">Maeonios Italo scelerauit sanguine fluctus</l>
               <l n="18">tunc inerat. molli luxu madefacta meroque</l>
               <l n="19">†inlecebris somni torpentia membra fluebant.</l>
               <l n="20">quis gelidas suetum noctes thorace grauatis</l>
               <l n="21">sub Ioue non aequo trahere et tentoria saepe</l>
               <l n="22">spernere, ubi hiberna ruerent cum grandine nimbi,</l>
               <l n="23">ac ne nocte quidem clipeiue ensesue reposti,</l>
               <l n="24">non pharetrae aut iacula, et pro membris arma fuere,</l>
               <l n="25">tum graue cassis onus maioraque pondera uisa</l>
               <pb/>
               <l n="26">parmarum ac nullis fusae stridoribus hastae. </l>
               <l n="27">Prima instaurantem sensit certamina mitis</l>
               <l n="28">Parthenope, non diues opum, non spreta uigoris,</l>
               <l n="29">sed portus traxere ducem secura uolentem</l>
               <l n="30">aequora, quae peteret ueniens Carthagine puppis.</l>
               <l n="33">Sirenum dedit una suum (memorabile) nomen</l>
               <l n="34">Parthenope muris Acheloias, aequore cuius</l>
               <l n="35">regnauere diu cantus, cum dulce per undas</l>
               <l n="36">exitium miseris caneret non prospera nautis.</l>
               <l n="31">nunc molles urbi ritus atque hospita Musis</l>
               <l n="32">otia et exemptum curis grauioribus aeuum.</l>
               <l n="37">haec pone adgressus (nam frontem clauserat aequor)</l>
               <l n="38">moenia non ullas ualuit perfringere Poenus</l>
               <l n="39">tota mole uias frustraque inglorius ausi</l>
               <l n="40">pulsauit quatiens obstructas ariete portas.</l>
               <l n="41">stabat Cannarum Graia ad munimina uictor</l>
               <l n="42">nequiquam et cautae mentis consulta probabat</l>
               <l n="43">euentu, qui post Dauni stagnantia regna</l>
               <l n="44">sanguine Tarpeias ire abstinuisset ad arces.</l>
               <l n="45">‘En, qui nos segnes et nescire addere cursum</l>
               <l n="46">factis iactastis, quod uobis scandere nuper</l>
               <l n="47">non acie ex ipsa concessum moenia Romae,</l>
               <l n="48">intrate atque epulas promissas sede Tonantis</l>
               <l n="49">his, quae Graia manus defendit, reddite tectis.’</l>
               <l n="50">talia iactabat famaeque pudore futurae,</l>
               <pb/>
               <l n="51">inritus incepti prima si absisteret urbe,</l>
               <l n="52">audebat cuncta atque acuebat fraudibus enses.</l>
               <l n="53">sed subitae muris flammae totoque fluebant</l>
               <l n="54">aggeris anfractu tela improuisa per auras.</l>
               <l n="55">haud secus, occuluit saxi quo uertice fetus</l>
               <l n="56">ales fulua Iouis, tacito si ad culmina nisu</l>
               <l n="57">euasit serpens terretque propincus hiatu,</l>
               <l n="58">illa hostem rostro atque adsuetis fulmina ferre</l>
               <l n="59">unguibus incessens nidi circumuolat orbem. </l>
               <l n="60">Tandem ad uicinos Cumarum uertere portus</l>
               <l n="61">defessus subiit uarioque lacessere motu</l>
               <l n="62">fortunam et famae turbando obstare sinistrae.</l>
               <l n="63">sed custos urbi Gracchus tutela uel ipsis</l>
               <l n="64">certior arcebat muris iterumque sedere</l>
               <l n="65">portis atque aditus iterum sperare uetabat.</l>
               <l n="66">lustrat inops animi rimaturque omnia circum</l>
               <l n="67">alite uectus equo rursusque hortatibus infit</l>
               <l n="68">laudum agitare suos: <q>Pro di, quis terminus</q> inquit</l>
               <l n="69">‘ante urbes standi Graias, oblite tuorum</l>
               <l n="70">factorum miles? quis erit modus? Alpibus astat</l>
               <l n="71">nimirum maior moles, et scandere caelum</l>
               <l n="72">pulsantis iubeo scopulos. quamquam altera detur</l>
               <l n="73">si similis tellus, aliaeque repente sub astra</l>
               <l n="74">exsurgant rupes, non ibis et arduus arma</l>
               <l n="75">me ducente feres? tene heu Cumanus hiantem</l>
               <l n="76">agger adhuc murusque tenet Gracchusue, moueri</l>
               <l n="77">non ausus portis? paruo in discrimine cerno</l>
               <l n="77a">
                  <gap reason="omitted"/>
               </l>
               <l n="78">an uobis gentes quaecumque labore parastis</l>
               <l n="79">casu gesta putent? per uos Tyrrhena fauentum</l>
               <l n="80">stagna deum, per ego et Trebiam cineresque Sagunti</l>
               <l n="81">obtestor, dignos iam uosmet reddite uestra</l>
               <l n="82">quam trahitis fama et reuocate in pectora Cannas.’ </l>
               <l n="83">Sic ductor fessas luxu attritasque secundis</l>
               <l n="84">erigere et uerbis temptabat sistere mentes.</l>
               <l n="85">atque hic perlustrans aditus fulgentia cernit</l>
               <l n="86">arcis templa iugo, quorum tum Virrius, altae</l>
               <l n="87">immitis ductor Capuae, primordia pandit.</l>
               <l n="88">
                  <q>Non est hoc</q> inquit ‘nostri, quod suspicis, aeui:</l>
               <l n="89">maiores fecere manus. cum regna timeret</l>
               <l n="90">Dictaei regis (sic fama est) linquere terras</l>
               <l n="91">Daedalus inuenit nec toto signa sequenti</l>
               <l n="92">orbe dare, aetherias aliena tollere in auras</l>
               <l n="93">ausus se penna atque homini monstrare uolatus.</l>
               <l n="94">suspensum hic librans media inter nubila corpus</l>
               <l n="95">enauit superosque nouus conterruit ales.</l>
               <l n="96">natum etiam docuit falsae sub imagine plumae</l>
               <l n="97">attemptare uias uolucrum, lapsumque solutis</l>
               <l n="98">pennarum remis et non felicibus alis</l>
               <l n="99">turbida plaudentem uidit freta. dumque dolori</l>
               <l n="100">indulget subito motis ad pectora palmis,</l>
               <l n="101">nescius heu planctu duxit moderante uolatus.</l>
               <l n="102">hic pro nubiuago gratus pia templa meatu</l>
               <l n="103">instituit Phoebi atque audacis exuit alas.’ </l>
               <l n="104">Virrius haec: sed enim ductor numerabat inertis</l>
               <l n="105">atque actos sine Marte dies ac stare pudebat.</l>
               <l n="106">ingemit aduersis respectansque inrita tecta</l>
               <l n="107">urbe Dicarchea parat exsatiare dolorem.</l>
               <l n="108">hic quoque nunc pelagus, nunc muri saxea moles</l>
               <l n="109">officit audenti defensantumque labores.</l>
               <l n="110">dumque tenet socios dura atque obsaepta uiarum</l>
               <pb/>
               <l n="111">rumpere nitentis lentus labor, ipse propinqua</l>
               <l n="112">stagnorum terraeque simul miracula lustrat. </l>
               <l n="113">Primores adsunt Capuae: docet ille, tepentes</l>
               <l n="114">unde ferant nomen Baiae, comitemque dedisse</l>
               <l n="115">Dulichiae puppis stagno sua nomina monstrat.</l>
               <l n="116">ast hic Lucrino mansisse uocabula quondam</l>
               <l n="117">Cocyti memorat medioque in gurgite ponti</l>
               <l n="118">Herculeum commendat iter, qua discidit aequor</l>
               <l n="119">Amphitryoniades armenti uictor Hiberi.</l>
               <l n="120">ille, olim populis dictum Styga, nomine uerso</l>
               <l n="121">stagna inter celebrem nunc mitia monstrat Auernum:</l>
               <l n="122">tum tristi nemore atque umbris nigrantibus horrens</l>
               <l n="123">et formidatus uolucri letale uomebat</l>
               <l n="124">suffuso uirus caelo Stygiaque per urbes</l>
               <l n="125">religione sacer saeuum retinebat honorem.</l>
               <l n="126">huic uicina palus (fama est Acherontis ad undas</l>
               <l n="127">pandere iter) caecas stagnante uoragine fauces</l>
               <l n="128">laxat et horrendos aperit telluris hiatus</l>
               <l n="129">interdumque nouo perturbat lumine manis.</l>
               <l n="130">at iuxta caligantis longumque per aeuum</l>
               <l n="131">infernis pressas nebulis pallente sub umbra</l>
               <l n="132">Cimmerias iacuisse domos noctemque profundam</l>
               <l n="133">Tartareae narrant urbis. tum sulphure et igni</l>
               <l n="134">semper anhelantis coctoque bitumine campos</l>
               <l n="135">ostentant. tellus, atro exundante uapore</l>
               <l n="136">suspirans ustisque diu calefacta medullis,</l>
               <l n="137">aestuat et Stygios exhalat in aera flatus;</l>
               <l n="138">†parturit et tremulis metuendum exsibilat antris,</l>
               <l n="139">interdumque, cauas luctatus rumpere sedis</l>
               <l n="140">aut exire fretis, sonitu lugubre minaci</l>
               <l n="141">Mulciber immugit lacerataque uiscera terrae</l>
               <l n="142">mandit et exesos labefactat murmure montis.</l>
               <l n="143">tradunt Herculea prostratos mole Gigantas</l>
               <l n="144">tellurem iniectam quatere, et spiramine anhelo</l>
               <l n="145">torreri late campos, quotiensque minantur</l>
               <l n="146">rumpere compagem impositam, expallescere caelum.</l>
               <l n="147">apparet Prochyte saeuum sortita Mimanta,</l>
               <l n="148">apparet procul Inar<add>i</add>me, quae turbine nigro</l>
               <l n="149">fumantem premit Iapetum flammasque rebelli</l>
               <l n="150">ore eiectantem et, si quando euadere detur,</l>
               <l n="151">bella Ioui rursus superisque iterare uolentem.</l>
               <l n="152">monstrantur Vesuuina iuga atque in uertice summo</l>
               <l n="153">depasti flammis scopuli stratusque ruina</l>
               <l n="154">mons circum atque Aetnae fatis certantia saxa.</l>
               <l n="155">necnon Misenum seruantem Idaea sepulcro</l>
               <l n="156">nomina et Herculeos uidet ipso in litore Baulos:</l>
               <l n="157">miratur pelagique minas terraeque labores. </l>
               <l n="158">Quae postquam perspecta uiro, regressus ad altos</l>
               <l n="159">inde Pheretiadum muros, frondentia laeto</l>
               <l n="160">palmite deuastat Nysaea cacumina Gauri.</l>
               <l n="161">hinc ad Chalcidicam transfert citus agmina Nolam.</l>
               <l n="162">campo Nola sedet crebris circumdata in orbem</l>
               <l n="163">turribus et celso facilem tutatur adiri</l>
               <l n="164">planitiem uallo, sed, qui non turribus arma</l>
               <l n="165">defendenda daret, uerum ultro moenia dextra</l>
               <l n="166">protegeret, Marcellus opem auxiliumque ferebat.</l>
               <l n="167">isque ubi Agenoream procul aduentare per aequor</l>
               <l n="168">et ferri ad muros nubem uidet, ‘Arma, cruentus</l>
               <l n="169">hostis adest, capite arma, uiri’ clamatque capitque.</l>
               <l n="170">circumstant rapidi iuuenes aptantque frementi</l>
               <pb/>
               <l n="171">sanguineas de more iubas. sonat inde, citato</l>
               <l n="172">agmina disponens passu: ‘Tu limina dextrae</l>
               <l n="173">seruabis portae, Nero; tu conuerte cohortes</l>
               <l n="174">ad laeuam patrias et Larinatia signa,</l>
               <l n="175">clarum Volscorum, Tulli, decus. ast ubi iusso,</l>
               <l n="176">per tacitum ruptis subita ui fundite portis</l>
               <l n="177">telorum in campos nimbum. ferar ipse reuulsa</l>
               <l n="178">in medios equitumque traham certamina porta.’ </l>
               <l n="179">Dumque ea Marcellus, iam claustra reuellere Poeni</l>
               <l n="180">et scalis spretis temptabant rumpere muros.</l>
               <l n="181">insonuere tubae passim clamorque uirorum</l>
               <l n="182">hinnitusque, simul litui raucoque tumultu</l>
               <l n="183">cornua et in membris concussa furentibus arma.</l>
               <l n="184">fertur acerba lues disiectis incita portis</l>
               <l n="185">effusaeque ruunt inopino flumine turmae,</l>
               <l n="186">improbus ut fractis exundat molibus amnis,</l>
               <l n="187">propulsum ut Borea scopulis impingitur aequor,</l>
               <l n="188">ut rupto terras inuadunt carcere uenti.</l>
               <l n="189">nec torrente Libys uiso armorumque uirumque</l>
               <l n="190">deiectus spe s<add>t</add>are ualet. dux Dardanus instat</l>
               <l n="191">attonito, praegressus equo, tergisque ruentum</l>
               <l n="192">incumbens hasta socios nunc uoce fatigat:</l>
               <l n="193">‘Perge, age, fer gressus. dexter deus, horaque nostra est.</l>
               <l n="194">hac iter ad muros Capuae,’ nunc rursus in hostem</l>
               <l n="195">conuersus: ‘Sta. quo raperis? non terga tuorum,</l>
               <l n="196">te, ductor Libyae, increpito: sta. campus et arma</l>
               <l n="197">et Mars in manibus. dimitto e caede cohortes:</l>
               <l n="198">spectemur soli. Marcellus proelia posco.’</l>
               <l n="199">sic rector Latius, iuuenique inuadere pugnam</l>
               <l n="200">Barcaeo suadebat honor pretiumque pericli. </l>
               <l n="201">Sed non haec placido cernebat pectore Iuno</l>
               <l n="202">coeptoque auertit suprema in fata ruentem.</l>
               <l n="203">sistere perculsos ille et reuocare laborat:</l>
               <l n="204">‘Talesne e gremio Capuae tectisque sinistris</l>
               <l n="205">egredimur? state, o miseri, quis gloria summa</l>
               <l n="206">dedecori est. nil uos hodie, mihi credite, terga</l>
               <l n="207">uertentis fidum expectat. meruistis ut omnis</l>
               <l n="208">ingruat Ausonia, et saeuo Mauorte parastis</l>
               <l n="209">ne qua spes fusos pacis uitaeque maneret.’</l>
               <l n="210">uincebat clamore tubas uocisque uigore</l>
               <l n="211">quamuis obstructas saeuus penetrabat in auris. </l>
               <l n="212">Polydamanteis iuuenis Pedianus in armis</l>
               <l n="213">bella agitabat atrox Troianaque semina et ortus</l>
               <l n="214">atque Antenorea sese de stirpe ferebat,</l>
               <l n="215">haud leuior generis fama sacroque Timauo</l>
               <l n="216">gloria et Euganeis dilectum nomen in oris.</l>
               <l n="217">huic pater Eridanus Venetaeque ex ordine gentes</l>
               <l n="218">atque Apono gaudens populus, seu bella cieret</l>
               <l n="219">seu Musas placidus doctaeque silentia uitae</l>
               <l n="220">mallet et Aonio plectro mulcere labores,</l>
               <l n="221">non ullum dixere parem, nec notior alter</l>
               <l n="222">Gradiuo iuuenis nec Phoebo notior alter.</l>
               <l n="223">qui postquam, effusis urgens uestigia frenis</l>
               <l n="224">Poenorum, iuxta galeam atque insigne perempti</l>
               <l n="225">agnouit spolium Pauli (puer illa gerebat</l>
               <l n="226">non paruo laetus ductoris munere Cinyps,</l>
               <l n="227">dilectus Poeno Cinyps, quo gratior ora</l>
               <l n="228">non fuit ac nulla nituit plus fronte decoris:</l>
               <l n="229">quale micat semperque nouum est quod Tiburis aura</l>
               <l n="230">pascit ebur, uel qui miro candoris honore</l>
               <l n="231">lucet in aure lapis rubris aduectus ab undis.)—</l>
               <l n="232">quem postquam egregium cristis et casside nota</l>
               <l n="233">fulgentem extremo Pedianus in agmine uidit,</l>
               <l n="234">ceu subita ante oculos Pauli emersisset imago</l>
               <l n="235">sedibus infernis amissaque posceret arma,</l>
               <l n="236">inuadit frendens: ‘Tune, ignauissime, sacri</l>
               <pb/>
               <l n="237">portabis capitis, quae non sine crimine uester</l>
               <l n="238">inuidiaque deum gestaret tegmina ductor?</l>
               <l n="239">en Paulus.’ uocat inde uiri ad spectacula manis</l>
               <l n="240">et fugientis agit costis penetrabile telum.</l>
               <l n="241">tum delapsus equo galeam atque insignia magni</l>
               <l n="242">consulis abrumpit dextra spoliatque nitentem.</l>
               <l n="243">soluitur omne decus leto, niueosque per artus</l>
               <l n="244">it Stygius color et formae populatur honores.</l>
               <l n="245">ambrosiae cecidere comae, uiolataque ceruix</l>
               <l n="246">marmoreum in iugulum collo labente recumbit.</l>
               <l n="247">haud secus Oceano rediens Cythereius ignis,</l>
               <l n="248">cum sese Veneri iactat splendore refecto,</l>
               <l n="249">si subita inuadat nubes, hebetatur et atris</l>
               <l n="250">decrescens tenebris languentia lumina condit.</l>
               <l n="251">ipse etiam rapta Pedianus casside nudos</l>
               <l n="252">attonitus stupet ad uultus irasque coercet.</l>
               <l n="253">tum galeam magno socium clamore reportans</l>
               <l n="254">immitem quatiebat ecum, spumantia saeuo</l>
               <l n="255">frena cruentantem morsu. cui turbidus armis</l>
               <l n="256">obuia Marcellus rapido tulit ora tumultu</l>
               <l n="257">adgnoscensque decus ‘Macte <add>o</add> uirtutis auitae,</l>
               <l n="258">macte Antenoride! nunc’ inquit ‘rapta petamus,</l>
               <l n="259">quod superest, Libyci ductoris tegmina,’ et ardens</l>
               <l n="260">terrificis saeuam fundit stridoribus hastam.</l>
               <l n="261">nec forsan uoti uanus foret, obuia ni uis</l>
               <l n="262">Gestaris opposito tenuisset corpore telum.</l>
               <l n="263">qui dum uicinis ductorem protegit armis,</l>
               <l n="264">transabiit non hunc sitiens grauis hasta cruorem</l>
               <l n="265">ingentisque minas mutata morte peregit.</l>
               <l n="266">auehitur raptim ductor discrimine leti</l>
               <l n="267">turbatus cursumque furens ad castra capessit. </l>
               <l n="268">Iamque fugae immodicus tendit certamine gressum</l>
               <l n="269">praecipitem uersis Poenorum exercitus armis.</l>
               <l n="270">adsequitur telis hostis, longasque uiritim</l>
               <l n="271">exsatiant iras cladum caeloque cruentos</l>
               <l n="272">certatim ostentant et dis ultoribus enses.</l>
               <l n="273">ille dies primus docuit, quod credere nemo</l>
               <l n="274">auderet superis, Martis certamine sisti</l>
               <l n="275">posse ducem Libyae. raptant currusque uirosque</l>
               <l n="276">Massylamque feram, et uiuis auulsa reportant</l>
               <l n="277">tegmina bellantum atque abeunt, sub cuspide terga</l>
               <l n="278">contenti uidisse ducis. tum Martis adaequant</l>
               <l n="279">Marcellum decori: graditur comitante triumpho</l>
               <l n="280">maior quam ferret cum uictor opima Tonanti. </l>
               <l n="281">Inde furens, postquam uallo uix depulit hostem,</l>
               <l n="282">ductor Agenoreus ‘Quando hanc quantoque cruore</l>
               <l n="283">hostili labem eluerim? mea terga uidere</l>
               <l n="284">contigit Ausoniae? mene,’ inquit ‘summe deorum,</l>
               <l n="285">post Trebiam statuis tam turpi funere dignum?</l>
               <l n="286">uosque, inuicta diu, nunc heu sine Marte iuuentus,</l>
               <l n="287">debellata bonis Capuae, non degener ipse</l>
               <l n="288">gestorum Ausoniis uerti uictricia signa:</l>
               <l n="289">uobis terga dedi. uidi, cum ad bella uocarem,</l>
               <l n="290">non secus atque Italo fugere a ductore pauentis.</l>
               <l n="291">quid relicum prisci Martis tibi, qui dare terga</l>
               <l n="292">me reuocante potes?’ fundebat talia Poenus.</l>
               <l n="293">at Latiae sese Nolana ad moenia turmae</l>
               <l n="294">portantes spolia insigni clamore ferebant. </l>
               <l n="295">At consueta grauis per longum audire suorum</l>
               <l n="296">euentus Roma et numquam recreata secundis,</l>
               <l n="297">adlato tandem faustae certamine pugnae</l>
               <l n="298">erigitur primoque deum se munere tollit.</l>
               <l n="299">ante omnis pigra in Martem fugiensque laborum,</l>
               <l n="300">dum bellum tonat, et sese furata iuuentus</l>
               <l n="301">dat poenas latebrae. tum, qui dulcedine uitae</l>
               <l n="302">inuenere dolos iurataque foedera Poeno</l>
               <l n="303">corrupere, notant et purgant crimine gentem.</l>
               <pb/>
               <l n="304">punitur patriam meditati linquere terram</l>
               <l n="305">consilium infelix scelerataque culpa Metelli.</l>
               <l n="306">talia corda uirum. sed enim nec femina cessat</l>
               <l n="307">mente aequare uiros et laudis poscere partem.</l>
               <l n="308">omnis, prae sese portans capitisque manusque</l>
               <l n="309">antiquum decus ac derepta monilia collo,</l>
               <l n="310">certatim matrona ruit belloque ministrant.</l>
               <l n="311">haud tanta cessisse uiros in tempore tali</l>
               <l n="312">laudis sorte piget, factoque in saecula ituro</l>
               <l n="313">laetantur tribuisse locum. tum celsa senatus</l>
               <l n="314">subsequitur turba. in medium certamine magno</l>
               <l n="315">priuatae cumulantur opes. nudare penatis</l>
               <l n="316">ac nihil arcanos uitae melioris ad usus</l>
               <l n="317">seposuisse iuuat. coit et sine nomine uulgus.</l>
               <l n="318">corpore sic toto ac membris Roma omnibus usa,</l>
               <l n="319">exanguis rursus tollebat ad aethera uultus. </l>
               <l n="320">Addunt spem miseris dulcem Parnasia Cirrha</l>
               <l n="321">portantes responsa uiri. nam laeta ferebant</l>
               <l n="322">exaudisse adytis, sacra cum uoce tonaret</l>
               <l n="323">antrum et mugiret Phoebo iam intrata sacerdos:</l>
               <l n="324">‘Soluite, gens Veneris, grauioris corde timores:</l>
               <l n="325">aduersa et quicquid duri sub Marte manebat</l>
               <l n="326">exhaustum est uobis. restant leuiora laborum</l>
               <l n="327">et sine pernicie terror. dis uota precesque</l>
               <l n="328">ferte modo et tepidos aris libate cruores,</l>
               <l n="329">neu date terga malis. aderit Gradiuus, et ipse</l>
               <l n="330">Delius auertet propiora pericula uates</l>
               <l n="331">Troianos notus semper minuisse labores.</l>
               <l n="332">sed uero, sed enim ante omnis altaria fument</l>
               <l n="333">centum festa Ioui: centum cadat hostia cultris.</l>
               <l n="334">ille trucem belli nubem saeuasque procellas</l>
               <l n="335">in Libyam uiolentus aget: spectabitis ipsi</l>
               <l n="336">aegida turbato quatientem in proelia mundo.’</l>
               <l n="337">atque ea Parnasi postquam clamata sub antris</l>
               <l n="338">adlatum, uulgique deus peruenit ad auris,</l>
               <l n="339">in Capitolinas certatim scanditur arces,</l>
               <l n="340">sternunturque Ioui et delubrum sanguine honorant;</l>
               <l n="341">tum paeana canunt responsaque fida precantur. </l>
               <l n="342">Interea adsuetis senior Torquatus in armis</l>
               <l n="343">Sardoas patrio quatiebat milite terras.</l>
               <l n="344">namque ortum Iliaca iactans ab origine nomen</l>
               <l n="345">in bella Hampsagoras Tyrios renouata uocarat.</l>
               <l n="346">proles pulchra uiro nec tali digna parente</l>
               <l n="347">Hostus erat, cuius fretus fulgente iuuenta</l>
               <l n="348">ipse asper paci crudos sine uiribus annos</l>
               <l n="349">barbarici studio ritus refouebat in armis.</l>
               <l n="350">isque ubi Torquatum raptim properata ferentem</l>
               <l n="351">signa uidet pugnaeque auidas accedere dextras,</l>
               <l n="352">fraude loci nota latebrosa per auia saltus</l>
               <l n="353">euolat et prouisa fugae compendia captans</l>
               <l n="354">uirgulta tegitur ualle ac frondentibus umbris. </l>
               <l n="355">Insula fluctisono circumuallata profundo</l>
               <l n="356">fastigatur aquis compressaque gurgite terras</l>
               <l n="357">enormis cohibet nudae sub imagine plantae:</l>
               <l n="358">inde Ichnusa prius Grais memorata colonis.</l>
               <l n="359">mox Libyci Sardus generoso sanguine fidens</l>
               <l n="360">Herculis ex sese mutauit nomina terrae.</l>
               <l n="361">adfluxere etiam et sedes posuere coactas</l>
               <l n="362">dispersi pelago post eruta Pergama Teucri.</l>
               <l n="363">nec paruum decus, aduecto cum classe paterna</l>
               <l n="364">agmine Thespiadum, terris, Iol<add>a</add>e, dedisti.</l>
               <l n="365">fama est, cum laceris Actaeon flebile membris</l>
               <l n="366">supplicium lueret spectatae <add>in</add> fonte Dianae,</l>
               <pb/>
               <l n="367">attonitum nouitate mali fugisse parentem</l>
               <l n="368">per freta Aristaeum et Sardoos isse recessus.</l>
               <l n="369">Cyrenen monstrasse ferunt noua litora matrem.</l>
               <l n="370">serpentum tellus pura ac uiduata uenenis,</l>
               <l n="371">sed tristis caelo et multa uitiata palude.</l>
               <l n="372">qua uidet Italiam, saxoso torrida dorso</l>
               <l n="373">exercet scopulis late freta pallidaque intus</l>
               <l n="374">arua coquit nimium, Cancro fumantibus Austris.</l>
               <l n="375">cetera propensae Cereris nutrita fauore. </l>
               <l n="376">Hoc habitu terrae nemorosa per inuia crebro</l>
               <l n="377">Torquatum eludens Hostus Sidonia pugnae</l>
               <l n="378">tela expectabat sociosque laboris Hiberos.</l>
               <l n="379">qui postquam appulsis animos auxere carinis,</l>
               <l n="380">haud mora: prorumpit latebris, aduersaque late</l>
               <l n="381">agmina inhorrescunt, longumque coire uidetur</l>
               <l n="382">et conferre gradum. media interualla patentis</l>
               <l n="383">corripiunt campi properatis eminus hastis,</l>
               <l n="384">donec ad expertos enses, fidissima tela,</l>
               <l n="385">peruentum. dira inde lues: caeduntque caduntque</l>
               <l n="386">alternique animas saeuo in mucrone relincunt. </l>
               <l n="387">Non equidem innumeras caedes totque horrida facta</l>
               <l n="388">sperarim tanto digne pro nomine rerum</l>
               <l n="389">pandere nec dictis bellantum aequare calorem.</l>
               <l n="390">sed uos, Calliope, nostro donate labori</l>
               <l n="391">nota parum magni longo tradantur ut aeuo</l>
               <l n="392">facta uiri, et meritum uati sacremus honorem.</l>
               <l n="393">Ennius, antiqua Messapi ab origine regis,</l>
               <l n="394">miscebat primas acies, Latiaeque superbum</l>
               <l n="395">uitis adornabat dextra<add>m</add> decus. hispida tellus</l>
               <l n="396">miserunt Calabri: Rudiae genuere uetustae,</l>
               <l n="397">nunc Rudiae solo memorabile nomen alumno.</l>
               <l n="398">is prima in pugna (uates ut Thracius olim,</l>
               <l n="399">infestam bello quateret cum Cyzicus Argo,</l>
               <l n="400">spicula deposito Rhodopeia pectine torsit)</l>
               <l n="401">spectandum sese non parua strage uirorum</l>
               <l n="402">fecerat, et dextrae gliscebat caedibus ardor.</l>
               <l n="403">aduolat aeternum sperans fore pelleret Hostus</l>
               <l n="404">si tantam labem, ac perlibrat uiribus hastam.</l>
               <l n="405">risit nube sedens uani conamina coepti</l>
               <l n="406">et telum procul in uentos dimisit Apollo,</l>
               <l n="407">ac super his: ‘Nimium iuuenis nimiumque superbi</l>
               <l n="408">sperata hausisti. sacer hic ac magna sororum</l>
               <l n="409">Aonidum cura est et dignus Apolline uates.</l>
               <l n="410">hic canet inlustri primus bella Itala uersu</l>
               <l n="411">attolletque duces caelo, resonare docebit</l>
               <l n="412">hic Lat<add>i</add>is <add>H</add>elicona modis nec cedet honore</l>
               <l n="413">Ascraeo famaue seni.’ sic Phoebus, et Hosto</l>
               <l n="414">ultrix per geminum transcurrit tempus harundo.</l>
               <l n="415">uertuntur iuuenis casu perculsa per agros</l>
               <l n="416">agmina, et effusae pariter dant terga cateruae.</l>
               <l n="417">tum pater audita nati nece turbidus irae</l>
               <l n="418">barbaricum atque immane gemens transfigit anhelum</l>
               <l n="419">pectus et ad manis urget uestigia nati. </l>
               <l n="420">At Libyae ductor, Marcello fractus et acri</l>
               <l n="421">contusus pugna, campos damnarat et arma:</l>
               <l n="422">uerterat ad miseras non aequi Martis Acerras.</l>
               <l n="423">inde, ubi permisit flammis atque ensibus urbem,</l>
               <l n="424">Nuceriae nihilo leuior nec parcior ira</l>
               <l n="425">incussit sese atque aequauit moenia terrae.</l>
               <l n="426">post Casilina sibi multum obluctatus iniquis</l>
               <l n="427">defendentum armis aegre reserauerat astu</l>
               <l n="428">limina et obsessis uitam pensauerat auro.</l>
               <pb/>
               <l n="429">iamque in Dauniacos transfundens agmina campos</l>
               <l n="430">flectebat rabiem quo praeda uel ira uocasset.</l>
               <l n="431">fumabat uersis incensa Petilia tectis,</l>
               <l n="432">infelix fidei miseraeque secunda Sagunto,</l>
               <l n="433">at quondam Herculeam seruare superba pharetram. </l>
               <l n="434">Verterat et mentem Tyria ad conata Tarentus,</l>
               <l n="435">portisque intrarant Poeni. sed enim arce corusca,</l>
               <l n="436">fisa loco, manus Ausoniae stipata sedebat.</l>
               <l n="437">hic, miranda mouens, classem quae condita portu</l>
               <l n="438">astabat (namque angustis e faucibus aequor</l>
               <l n="439">erumpit scopulos inter patuloque recessu</l>
               <l n="440">infundit campis secretum gurgite pontum)—</l>
               <l n="441">inclusas igitur, quibus haud enare dabatur</l>
               <l n="442">arce superposita, claustris maris extulit astu</l>
               <l n="443">perque auersa tulit portatas arua carinas.</l>
               <l n="444">lubrica roboreis aderant substramina plaustris,</l>
               <l n="445">atque recens caesi tergo prolapsa iuuenci</l>
               <l n="446">aequoream rota ducebat per gramina puppim.</l>
               <l n="447">et iam per collis dumosque ad litus adacta</l>
               <l n="448">innabat pelago ueniens sine remige classis. </l>
               <l n="449">Nuntius interea uectis non more carinis</l>
               <l n="450">terrentem freta curarum feruoribus implet,</l>
               <l n="451">dum procul Oebalios amet expugnare nepotes</l>
               <l n="452">et primus rostris sulcet naualibus arua,</l>
               <l n="453">adsessos Capuae muros: claustra ipsa reuelli</l>
               <l n="454">portarum, ac totum miseris incurrere bellum.</l>
               <l n="455">linquit coepta ferox, pennasque addente pudore</l>
               <l n="456">atque ira simul immani per proxima motu</l>
               <l n="457">euolat et minitans auida ad certamina fertur.</l>
               <l n="458">haud secus, amisso tigris si concita fetu</l>
               <l n="459">emicet, attonitae paucis lustratur in horis</l>
               <l n="460">Caucasus et saltu tramittitur alite Ganges,</l>
               <l n="461">donec fulmineo partus uestigia cursu</l>
               <l n="462">colligat et rabiem prenso consumat in hoste. </l>
               <l n="463">Obuius huic sparso Centenius agmine raptim</l>
               <l n="464">funditur audendi prauus facilisque periclis,</l>
               <l n="465">sed paruum decus Hannibali. nam uitis honore</l>
               <l n="466">perfunctus Latiae subito stimularat agrestis</l>
               <l n="467">semermemque manum sternendam obiecerat hosti.</l>
               <l n="468">bis septem demissa neci (nec substitit agmen)</l>
               <l n="469">milia, bis septem, quae non sollertior ense,</l>
               <l n="470">sed genus insignis, iustis ducebat in armis</l>
               <l n="471">Fuluius: ast aeque per corpora fusa iacentum</l>
               <l n="472">raptum iter est, uictorque moram non passus eundi.</l>
               <l n="473">exequiae tantum famam nomenque uolentem</l>
               <l n="474">mitificae mentis tenuerunt funere laeto.</l>
               <l n="475">namque per insidias, infandum, et ab hospite caesus,</l>
               <l n="476">conloquium et promissa petit dum perfida gentis</l>
               <l n="477">Lucanae, Gracchus caeco circumdatus astu</l>
               <l n="478">occiderat, laudemque Libys rapiebat humandi. </l>
               <l n="479">Sed nun<add>c</add>, ut scitum celerare ad moenia Poenum,</l>
               <l n="480">
                  <add>h</add>a<add>u</add>d stabat res ulla loco: iam consul uterque</l>
               <l n="481">praecipites aderant, Nola uis omnis, et Arpis</l>
               <l n="482">aeui floridior Fabius rapida arma ferebat.</l>
               <l n="483">hinc Nero et hinc uolucris Silanus nocte dieque</l>
               <l n="484">impellebat agens properata ad bella cohortis.</l>
               <l n="485">undique conueniunt, pariterque opponere cunctos</l>
               <l n="486">uni ductores iuueni placet. arduus ipse</l>
               <l n="487">Tifata insidit, propior qua moenibus instat</l>
               <l n="488">collis, et e tumulis subiectam despicit urbem.</l>
               <l n="489">uerum ubi tot sese circumfundentibus armis</l>
               <l n="490">uallatas socium portas unaque negari</l>
               <pb/>
               <l n="491">intrauisse sibi Capuaeque erumpere cernit,</l>
               <l n="492">anxius euentus, nunc ferro frangere coetum</l>
               <l n="493">obstantum meditatur, init nunc auia coepto</l>
               <l n="494">consilia atque astu quaerit tot milia portis</l>
               <l n="495">abstrahere artatis cinctosque resoluere muros.</l>
               <l n="496">sic igitur secum curasque ita corde fatigat:</l>
               <l n="497">‘Quo, mens aegra, uocas? rursusne pericula sumam</l>
               <l n="498">non aecus regione loci, Capuaque uidente</l>
               <l n="499">terga dabo? an residens uicini uertice montis</l>
               <l n="500">excindi ante oculos patiar socialia tecta?</l>
               <l n="501">non ita me experti Fabius Fabiique magister</l>
               <l n="502">turbatum, Hesperio cum clausos milite collis</l>
               <l n="503">euasi uictor sparsosque per arua iuuencos</l>
               <l n="504">iactare accensis stimulaui cornibus ignes.</l>
               <l n="505">haud dum omnes abiere doli. defendere nobis</l>
               <l n="506">si Capuam ereptum est, dabitur circumdare Romam.’ </l>
               <l n="507">Haec postquam placita, et tenuit sententia mentem,</l>
               <l n="508">non expectato, Titan dum gurgite lucem</l>
               <l n="509">spirantis proferret equos, impellit in agmen</l>
               <l n="510">uoce manuque uiros et coepta immania pandit:</l>
               <l n="511">‘Perge, age, uince omnem, miles, uirtute laborem</l>
               <l n="512">et quantum humani possunt se tendere passus,</l>
               <l n="513">arduus accelera. Romam petis. hoc iter Alpes,</l>
               <l n="514">hoc Cannae strauere tibi. eia, incute muris</l>
               <l n="515">umbonem Iliacis Capuaeque repende ruinas:</l>
               <l n="516">quam tanti fuerit cadere, ut Palatia cernas</l>
               <l n="517">et demigrantem Tarpeia sede Tonantem.’ </l>
               <l n="518">Instincti glomerant gressus. Roma auribus haeret,</l>
               <l n="519">Roma oculis, creduntque ducis sollertibus actis</l>
               <l n="520">aptius id coeptum, quam si duxisset ab ipso</l>
               <l n="521">fatali Aeneadis campo. Vulturna citata</l>
               <l n="522">tramittunt alno uada postremique relincunt</l>
               <l n="523">tardandis Italis corruptas igne carinas.</l>
               <l n="524">tum Sidicina legunt pernicibus arua maniplis</l>
               <l n="525">Threiciamque Calen, uestras a nomine nati,</l>
               <l n="526">Orith<add>y</add>ia, domos. hinc Allifanus Iaccho</l>
               <l n="527">haud inamatus ager nymphisque habitata Casinis</l>
               <l n="528">rura euastantur. mox et uicinus Aquinas</l>
               <l n="529">et quae fumantem texere Giganta Fregellae</l>
               <l n="530">agmine carpuntur uolucri. fert concitus inde</l>
               <l n="531">per iuga celsa gradum, duris qua rupibus haeret</l>
               <l n="532">bellator Frusino, et surgit suspensa tumenti</l>
               <l n="533">dorso frugiferis Cerealis Anagnia glaebis.</l>
               <l n="534">iamque adeo est campos ingressus et arua Labici,</l>
               <l n="535">linquens Telegoni pulsatos ariete muros,</l>
               <l n="536">haud dignam inter tanta moram. nec amoena retentant</l>
               <l n="537">Algida nec iuxta Iunonis tecta Gabinae.</l>
               <l n="538">praeceps ad ripas immani turbine fertur,</l>
               <l n="539">sulphureis gelidus qua serpit leniter undis</l>
               <l n="540">ad genitorem Anio labens sine murmure Thybrim. </l>
               <l n="541">Hic ut signa ferox dimensaque castra locauit</l>
               <l n="542">et ripas tremefecit eques, perterrita pulsis</l>
               <l n="543">Ilia prima uadis sacro se coniugis antro</l>
               <l n="544">condidit, et cunctae fugerunt gurgite nymphae.</l>
               <l n="545">at matres Latiae, ceu moenia nulla supersint,</l>
               <l n="546">attonitae passim furibundis gressibus errant.</l>
               <l n="547">ante oculos astant lacerae trepidantibus umbrae,</l>
               <l n="548">quaeque grauem ad Trebiam quaeque ad Ticina fluenta</l>
               <pb/>
               <l n="549">oppetiere necem: Paulus Gracchusque cruenti</l>
               <l n="550">Flaminiusque simul, miseris ante ora uagantur.</l>
               <l n="551">clausit turba uias. stat celsus et asper ab ira</l>
               <l n="552">ingentemque metum toruo domat ore senatus.</l>
               <l n="553">interdum tamen erumpunt sub casside fusae</l>
               <l n="554">per tacitum lacrimae: quidnam Fortuna minetur,</l>
               <l n="555">quidue parent superi? pubes dispersa per altas</l>
               <l n="556">stat turris atque huc uentum sub corde uolutat</l>
               <l n="557">ut iam Roma satis credat defendere muros. </l>
               <l n="558">Poenus ut ad somnos uix totam cursibus actae</l>
               <l n="559">indulsit pubi noctem, uigil ipse nec ullam</l>
               <l n="560">ad requiem facilis credensque abscedere uitae</l>
               <l n="561">quod sopor eripiat tempus, radiantibus armis</l>
               <l n="562">induitur Nomadumque iubet prorumpere turmas.</l>
               <l n="563">inde leuis frenis circum pauitantia fertur</l>
               <l n="564">quadrupedante sono perculsae moenia Romae.</l>
               <l n="565">nunc aditus lustrat, clausas nunc cuspide pulsat</l>
               <l n="566">infesta portas fruiturque timore pauentum.</l>
               <l n="567">nunc lentus celsis astans in collibus intrat</l>
               <l n="568">urbem oculis discitque locos causasque locorum.</l>
               <l n="569">ac legeret uisu cuncta et penetraret in omnis</l>
               <l n="570">spectando partis, ni magno turbine adesset</l>
               <l n="571">Fuluius haud tota Capuae obsidione relicta.</l>
               <l n="572">tum demum castris turmas inflexit ouantis</l>
               <l n="573">spectata ductor satiatus pectora Roma.</l>
               <l n="574">atque ubi nox depulsa polo primaque rubescit</l>
               <l n="575">lampade Neptunus reuocatque Aurora labores,</l>
               <l n="576">effundit rupto persultans agmina uallo</l>
               <l n="577">et, quantum clamare ualet: ‘Per plurima uestra,</l>
               <l n="578">o socii, decora et sacras in sanguine dextras,</l>
               <l n="579">uobis ite pares et tantum audete sub armis</l>
               <l n="580">quantum Roma timet. reliquam hanc excindite molem:</l>
               <l n="581">nil quod uincatis toto restabit in orbe.</l>
               <l n="582">neu populi uos Martigenae tardarit origo:</l>
               <l n="583">intratam Senonum capietis milibus urbem</l>
               <l n="584">adsuetamque capi. fortasse curulibus altis</l>
               <l n="585">iam uos exemplo proauorum ad nobile letum</l>
               <l n="586">expectant de more senes mortique parantur.’ </l>
               <l n="587">Talibus hic Poenus, sed contra Oenotria pubes</l>
               <l n="588">non ullas uoces ducis aut praecepta requirit.</l>
               <l n="589">sat matres stimulant natique et cara supinas</l>
               <l n="590">tendentum palmas lacrimantiaque ora parentum.</l>
               <l n="591">ostentant paruos uagituque incita pulsant</l>
               <l n="592">corda uirum, armatis infigunt oscula dextris.</l>
               <l n="593">ire uolunt et pro muris opponere densi</l>
               <l n="594">pectora respectantque suos fletumque resorbent.</l>
               <l n="595">ut uero impulso patefactae cardine portae</l>
               <l n="596">et simul erupit motis exercitus armis,</l>
               <l n="597">funditur immixtus gemitu precibusque per altos</l>
               <l n="598">ad caelum muros clangor, sparsaeque solutis</l>
               <l n="599">crinibus exululant matres atque ubera nudant.</l>
               <l n="600">Fuluius anteuolans agmen <q>Quis nesciat</q> inquit</l>
               <l n="601">‘non sponte ad nostros Poenum uenisse penatis?</l>
               <l n="602">a portis fugit Capuae.’ subnectere plura</l>
               <l n="603">conantem tristis caeli cum murmure uasto</l>
               <l n="604">turbauit fragor et subita de nube procellae. </l>
               <l n="605">Iuppiter Aethiopum remeans tellure minantem</l>
               <l n="606">Romuleo Poenum ut uidit succedere uallo,</l>
               <l n="607">caelicolis raptim excitis defendere tecta</l>
               <l n="608">Dardana et in septem discurrere iusserat arces.</l>
               <l n="609">ipse e Tarpeio sublimis uertice cuncta,</l>
               <l n="610">et uentos simul et nubes et grandinis iras</l>
               <l n="611">fulminaque et tonitrus et nimbos conciet atros.</l>
               <l n="612">concussi tremuere poli, caelumque tenebris</l>
               <pb/>
               <l n="613">clauditur, et terras caeco nox condit amictu.</l>
               <l n="614">instat tempestas oculis, hostique propinquo</l>
               <l n="615">Roma latet. iactae in turmas per nubila flammae</l>
               <l n="616">stridorem seruant, membrisque insibilat ignis.</l>
               <l n="617">hinc Notus, hinc Boreas, hinc fuscis Africus alis</l>
               <l n="618">bella mouent, quantis animos et pectora possint</l>
               <l n="619">irati satiare Iouis. fluit agmen aquarum</l>
               <l n="620">turbine confusum piceo et nigrante procella</l>
               <l n="621">atque omnis circa campos spumantibus undis</l>
               <l n="622">inuoluit. celsus summo de culmine montis</l>
               <l n="623">regnator superum sublata fulmina dextra</l>
               <l n="624">librauit clipeoque ducis non cedere certi</l>
               <l n="625">incussit. summa liquefacta est cuspis in hasta,</l>
               <l n="626">et fluxit ceu correptus fornacibus ensis. </l>
               <l n="627">Ambustis sed enim ductor Sidonius armis</l>
               <l n="628">sistebat socios et caecum e nubibus ignem</l>
               <l n="629">murmuraque a uentis misceri uana docebat.</l>
               <l n="630">tandem, post clades socium caelique ruinam,</l>
               <l n="631">non hoste in nimbis uiso, non ense, referri</l>
               <l n="632">signa iubet castris maestasque resuscitat iras:</l>
               <l n="633">‘Ventis debebis nimirum hiemisque procellis</l>
               <l n="634">unum, Roma, diem. sed non te crastina nobis</l>
               <l n="635">lux umquam eripiet, descendat Iuppiter ipse</l>
               <l n="636">in terras licet.’ infrendens dum talia fatur,</l>
               <l n="637">ecce serenato clarum iubar emicat axe,</l>
               <l n="638">purgatusque nitet discussis nubibus aether.</l>
               <l n="639">Aeneadae sensere deum telisque repostis</l>
               <l n="640">summissas tendunt alta ad Capitolia dextras</l>
               <l n="641">et festa cingunt montis penetralia lauro.</l>
               <l n="642">tum uultus, modo non paruo sudore madentis,</l>
               <l n="643">nunc laetos Iouis aspectant: ‘Da, summe deorum,</l>
               <l n="644">da, pater, ut sacro Libys inter proelia telo</l>
               <l n="645">concidat. haud alia potis est occumbere dextra.’ </l>
               <l n="646">Sic adeo orantes pressere silentia, postquam</l>
               <l n="647">abstulerat terras nigrantibus Hesperus umbris.</l>
               <l n="648">quem simul attollens rutilantem lampada Titan</l>
               <l n="649">obruit et uitae rediit mortalibus usus,</l>
               <l n="650">Poenus adest, nec se castris Oenotria pubes</l>
               <l n="651">continet. haud dum enses stricti, mediumque iacebat</l>
               <l n="652">tantum ad bella loci, quantum tramittere iactae</l>
               <l n="653">sufficerent hastae, cum fulgor hebescere caeli</l>
               <l n="654">per subitum coepit, densaeque subire tenebrae,</l>
               <l n="655">atque dies fugere, atque armari ad proelia rursus</l>
               <l n="656">Iuppiter. incumbunt uenti, crassusque rotante</l>
               <l n="657">Austro nimborum feruet globus. intonat ipse,</l>
               <l n="658">quod tremat et Rhodope Taurusque et Pindus et Atlas.</l>
               <l n="659">audiuere lacus Erebi, mersusque profundis</l>
               <l n="660">agnouit tenebris caelestia bella Typhoeus.</l>
               <l n="661">inuadit Notus ac, piceam cum grandine multa</l>
               <l n="662">intorquens nubem, cunctantem et uana minantem</l>
               <l n="663">circumagit castrisque ducem succedere cogit. </l>
               <l n="664">Verum ubi depositis saepsit sese aggere telis,</l>
               <l n="665">laeta serenati facies aperitur Olympi,</l>
               <l n="666">nullaque tam mitem credas habuisse Tonantem</l>
               <l n="667">fulmina, nec placido commota tonitrua caelo.</l>
               <l n="668">durat et adfirmans non ultra spondet in ipsos</l>
               <l n="669">†uenturam† crebra diem, modo patria uirtus</l>
               <l n="670">in dextras redeat, nec Romam excindere Poeni</l>
               <l n="671">credant esse nefas. ubi nam tunc fulmina tandem</l>
               <l n="672">inuiti latuisse Iouis, cum sterneret ensis</l>
               <l n="673">Aetolos campos? ubi, cum Tyrrhena natarent</l>
               <l n="674">stagna cruore uirum? <q>Pugnat pro moenibus</q> inquit</l>
               <pb/>
               <l n="675">‘si rector superum tot iactis fulmine telis,</l>
               <l n="676">inter tot motus cur me contra arma ferentem</l>
               <l n="677">adflixisse piget? uentis hiemique fugaces</l>
               <l n="678">terga damus. remeet, quaeso, mens illa uigorque,</l>
               <l n="679">qua uobis, cum pacta patrum, cum foedera adessent,</l>
               <l n="680">integrare acies placitum.’ sic pectora flammat,</l>
               <l n="681">donec ecum Titan spumantia frena resoluat.</l>
               <l n="682">nec nox composuit curas, somnusue frementem</l>
               <l n="683">ausus adire uirum, et redeunt cum luce furores.</l>
               <l n="684">rursus in arma uocat trepidos clipeoque tremendum</l>
               <l n="685">increpat atque armis imitatur murmura caeli. </l>
               <l n="686">Vt uero accepit tantum confidere diuis</l>
               <l n="687">Ausonios patres, summissaque Baetis ad oras</l>
               <l n="688">auxilia, et noctu progressum moenibus agmen,</l>
               <l n="689">sic agitare fremens obsessos otia, iamque</l>
               <l n="690">securam Hannibalis Romam, uiolentior instat.</l>
               <l n="691">iamque propinquabat muro, cum Iuppiter aegram</l>
               <l n="692">Iunonem adloquitur curis mulcetque monendo:</l>
               <l n="693">‘Nullane Sidonio iuueni, coniunxque sororque</l>
               <l n="694">cara mihi, non ulla umquam sine fine feroci</l>
               <l n="695">addes frena uiro? fuerit delere Saguntum,</l>
               <l n="696">exaequare Alpes, imponere uincula sacro</l>
               <l n="697">Eridano, foedare lacus: etiamne parabit</l>
               <l n="698">nostras ille domos, nostras perrumpere in arces?</l>
               <l n="699">siste uirum. namque, ut cernis, iam flagitat ignes</l>
               <l n="700">et parat accensis imitari fulmina flammis.’ </l>
               <l n="701">His dictis grates agit ac turbata per auras</l>
               <l n="702">deuolat et prensa iuuenis Saturnia dextra</l>
               <l n="703">‘Quo ruis, o uecors, maioraque bella capessis</l>
               <l n="704">mortali quam ferre datum?’ Iuno inquit (et atram</l>
               <l n="705">dimouit nubem ueroque apparuit ore)</l>
               <l n="706">‘non tibi cum Phrygio res Laurentiue colono:</l>
               <l n="707">en, age (namque, oculis amota nube parumper,</l>
               <l n="708">cernere cuncta dabo), surgit qua celsus ad auras,</l>
               <l n="709">aspice, montis apex, uocitata Palatia regi</l>
               <l n="710">Parrhasio plena tenet et resonante pharetra</l>
               <l n="711">intenditque arcum et pugnas meditatur Apollo.</l>
               <l n="712">at, qua uicinis tollit se collibus altae</l>
               <l n="713">molis Auentinus, uiden', ut Latonia uirgo</l>
               <l n="714">accensas quatiat Phlegethontis gurgite taedas</l>
               <pb/>
               <l n="715">exertos auide pugnae nudata lacertos?</l>
               <l n="716">parte alia, cerne, ut saeuis Gradiuus in armis</l>
               <l n="717">implerit dictum proprio de nomine campum.</l>
               <l n="718">hinc Ianus mouet arma manu, mouet inde Quirinus,</l>
               <l n="719">quisque suo de colle deus. sed enim aspice, quantus</l>
               <l n="720">aegida commoueat nimbos flammasque uomentem</l>
               <l n="721">Iuppiter et quantis pascat ferus ignibus iras.</l>
               <l n="722">huc uultus flecte atque aude spectare Tonantem:</l>
               <l n="723">quas hiemes, quantos concusso uertice cernis</l>
               <l n="724">sub nutu tonitrus! oculis qui fulgurat ignis!</l>
               <l n="725">cede deis tandem et Titania desine bella.’</l>
               <l n="726">sic adfata uirum indocilem pacisque modique,</l>
               <l n="727">mirantem superum uultus et flammea membra</l>
               <l n="728">abstrahit ac pacem terris caeloque reponit. </l>
               <l n="729">Respectans abit et castris auulsa moueri</l>
               <l n="730">signa iubet ductor remeaturumque minatur.</l>
               <l n="731">redditur extemplo flagrantior aethere lampas,</l>
               <l n="732">et tremula infuso resplendent caerula Phoebo.</l>
               <l n="733">at procul e muris uidere ut signa reuelli</l>
               <l n="734">Aeneadae uersumque ducem, tacita ora uicissim</l>
               <l n="735">ostentant nutuque docent quod credere magno</l>
               <l n="736">non audent haerente metu, nec abire uolentis</l>
               <l n="737">sed fraudem insidiasque putant et Punica corda,</l>
               <l n="738">ac tacitae natis infigunt oscula matres:</l>
               <l n="739">donec procedens oculis sese abstulit agmen</l>
               <l n="740">suspectosque dolos dempto terrore resoluit.</l>
               <l n="741">tum uero passim sacra in Capitolia pergunt</l>
               <l n="742">inque uicem amplexi permixta uoce triumphum</l>
               <l n="743">Tarpeii clamant Iouis ac delubra coronant.</l>
               <l n="744">iamque omnis pandunt portas: ruit undique laetum</l>
               <l n="745">non sperata petens dudum sibi gaudia uulgus.</l>
               <l n="746">hi spectant, quo fixa loco tentoria regis</l>
               <l n="747">astiterint, hi, qua celsus de sede uocatas</l>
               <l n="748">adfatus fuerit turmas, ubi belliger Astur</l>
               <l n="749">atque ubi atrox Garamas saeuusque tetenderit Hammon.</l>
               <l n="750">corpora nunc uiua sparguntur gurgitis unda,</l>
               <l n="751">nunc Anienicolis statuunt altaria nymphis.</l>
               <l n="752">tum festam repetunt lustratis moenibus urbem.</l>
               <pb/>
            </div>

            <div type="textpart" subtype="book" n="13">

               <l n="1">Segne iter emenso uix dum Tarpeia uideri</l>
               <l n="2">culmina desierant, toruos cum uersus ad urbem</l>
               <l n="3">ductor Agenoreus uultus remeare parabat.</l>
               <l n="4">castra locat, nulla laedens ubi gramina ripa</l>
               <l n="5">Tutia deducit tenuem sine nomine riuum</l>
               <l n="6">et tacite Tuscis inglorius adfluit undis.</l>
               <l n="7">hic modo primores socium, modo iussa deorum,</l>
               <l n="8">nunc sese increpitat: ‘Dic o, cui Lydia caede</l>
               <l n="9">creuerunt stagna et concussa est Daunia tellus</l>
               <l n="10">armorum tonitru, quas exanimatus in oras</l>
               <l n="11">signa refers? qui mucro tuum, quae lancea tandem</l>
               <l n="12">intrauit pectus? si nunc existeret alma</l>
               <l n="13">Carthago ante oculos turrita celsa figura,</l>
               <l n="14">quas abitus, miles, causas, inlaese, dedisses?</l>
               <l n="15">‘Imbres, o patria, et mixtos cum grandine nimbos</l>
               <l n="16">et tonitrus fugio.’ procul hanc expellite genti</l>
               <pb/>
               <l n="17">femineam Tyriae labem, nisi luce serena</l>
               <l n="18">nescire ac liquida Mauortem agitare sub aethra.’ </l>
               <l n="19">Terror adhuc inerat superum ac redolentia in armis</l>
               <l n="20">fulmina et ante oculos irati pugna Tonantis.</l>
               <l n="21">parendi tamen et cuicumque incumbere iusso</l>
               <l n="22">durabat uigor, ac sensim diffusus ad oras</l>
               <l n="23">signa reportandi crescebat in agmine feruor.</l>
               <l n="24">sic, ubi perrupit stagnantem calculus undam,</l>
               <l n="25">exiguos format per prima uolumina gyros,</l>
               <l n="26">mox tremulum uibrans motu gliscente liquorem</l>
               <l n="27">multiplicat crebros sinuati gurgitis orbes,</l>
               <l n="28">donec postremo laxatis circulus oris</l>
               <l n="29">contingat geminas patulo curuamine ripas. </l>
               <l n="30">At contra Argyripae prauum decus (inclita namque</l>
               <l n="31">semina ab Oenea ductoris stirpe trahebat</l>
               <pb/>
               <l n="32">Aetoli—Dasio fuit haud ignobile nomen:</l>
               <l n="33">laetus opum, sed clauda fides, seseque calenti</l>
               <l n="34">addiderat Poeno Latiae diffisus habenae)—</l>
               <l n="35">is uoluens ueterum memorata antiqua parentum</l>
               <l n="36">
                  <q>Longo miles</q> ait ‘quateret cum Teucria bello</l>
               <l n="37">Pergama et ad muros staret sine sanguine Mauors,</l>
               <l n="38">sollicitis Calchas (nam sic fortissimus heros</l>
               <l n="39">poscenti socero saepe inter pocula Dauno</l>
               <l n="40">narrabat memori Diomedes condita mente)—</l>
               <l n="41">sed Calchas Danais, nisi clausum ex sedibus arcis</l>
               <l n="42">armisonae curent simulacrum auellere diuae,</l>
               <l n="43">non umquam adfirmat Therapnaeis Ilion armis</l>
               <l n="44">cessurum aut Ledae rediturum nomen Amyclas.</l>
               <l n="45">quippe deis uisum, ne cui perrumpere detur</l>
               <l n="46">effigies ea quas umquam possederit urbes.</l>
               <l n="47">tum meus adiuncto monstratam euadit in arcem</l>
               <l n="48">Tydides Ithaco et dextra <add>a</add>molitus in ipso</l>
               <l n="49">custodes aditu templi caeleste reportat</l>
               <l n="50">Palladium ac nostris aperit mala Pergama fatis.</l>
               <l n="51">nam postquam Oenotris fundauit finibus urbem,</l>
               <l n="52">aeger delicti Phrygium placare colendo</l>
               <l n="53">numen et Iliacos parat exorare Penatis.</l>
               <l n="54">ingens iam templum celsa surgebat in arce,</l>
               <l n="55">Laomedonteae sedes ingrata Mineruae,</l>
               <l n="56">cum medios inter somnos altamque quietem</l>
               <l n="57">nec celata deam et minitans Tritonia uirgo:</l>
               <l n="58">‘Non haec, Tydide, tantae pro laudis honore</l>
               <l n="59">digna paras: non Garganus nec Daunia tellus</l>
               <l n="60">debentur nobis. quaere in Laurentibus aruis</l>
               <l n="61">qui nunc prima locant melioris moenia Troiae.</l>
               <l n="62">huc uittas castumque refer penetrale parentum.’</l>
               <l n="63">quis trepidus monitis Saturnia regna capessit.</l>
               <l n="64">iam Phryx condebat Lauinia Pergama uictor</l>
               <l n="65">armaque Laurenti figebat Troia luco.</l>
               <l n="66">uerum ubi Tyrrheni peruentum ad fluminis undas</l>
               <l n="67">castraque Tydides posuit fulgentia ripa,</l>
               <l n="68">Priamidae intremuere metu. tum pignora pacis</l>
               <l n="69">praetendens dextra ramum canentis oliuae</l>
               <l n="70">sic orsus Dauni gener inter murmura Teucrum:</l>
               <l n="71">‘Pone, Anchisiade, memores irasque metusque.</l>
               <l n="72">quicquid ad Idaeos Xanthum Simoentaque nobis</l>
               <l n="73">sanguine sudatum Scaeaeque ad limina portae,</l>
               <l n="74">haud nostrum est: egere dei duraeque sorores.</l>
               <l n="75">nunc age, quod superest cur non melioribus aeui</l>
               <l n="76">ducimus auspiciis? dextras iungamus inermis:</l>
               <l n="77">foederis en haec testis erit.’ ueniamque precatus</l>
               <l n="78">Troianam ostentat trepidis de puppe Mineruam.</l>
               <l n="79">haec ausos Celtas inrumpere moenia Romae</l>
               <l n="80">corripuit leto neque tot de milibus unum</l>
               <l n="81">ingentis populi patrias dimisit ad aras.’ </l>
               <l n="82">His fractus ductor conuelli signa maniplis</l>
               <l n="83">optato laetis abitu iubet. itur in agros</l>
               <l n="84">diues ubi ante omnis colitur Feronia luco</l>
               <l n="85">et sacer umectat Flauinia rura Capenas.</l>
               <l n="86">fama est intactas longaeui ab origine fani</l>
               <l n="87">creuisse, in medium congestis undique donis,</l>
               <l n="88">immensum per tempus opes, lustrisque relictum</l>
               <l n="89">innumeris aurum solo seruante pauore.</l>
               <l n="90">hac auidas mentes ac barbara corda rapina</l>
               <l n="91">polluit atque armat contemptu pectora diuum.</l>
               <l n="92">auia tunc longinqua placent, quae sulcat aratro</l>
               <l n="93">ad freta porrectis Trinacria Bruttius aruis. </l>
               <l n="94">Dum Libys haud laetus Regina ad litora tendit,</l>
               <l n="95">uictor summoto patriis a finibus hoste</l>
               <pb/>
               <l n="96">Fuluius infaustam Campana ad moenia clausis</l>
               <l n="97">portabat famam miserisque extrema mouebat.</l>
               <l n="98">tum prensans passim, cuicumque est nomen in armis:</l>
               <l n="99">‘Dedecus hoc defende manu: cur perfida et urbi</l>
               <l n="100">altera Carthago nostrae post foedera rupta</l>
               <l n="101">et missum ad portas Poenum, post iura petita</l>
               <l n="102">consulis alterni stat adhuc et turribus altis</l>
               <l n="103">Hannibalem ac Libycas expectat lenta cohortis?’</l>
               <l n="104">miscebat dictis facta et nunc robore celsas</l>
               <l n="105">educi turris, quis uinceret ardua muri,</l>
               <l n="106">cogebat, nunc coniunctas astringere nodis</l>
               <l n="107">instabat ferroque trabes, quo frangeret altos</l>
               <l n="108">portarum postes quateretque morantia claustra.</l>
               <l n="109">hic latera intextus stellatis axibus agger,</l>
               <l n="110">hic grauida armato surgebat uinea dorso.</l>
               <l n="111">at postquam properata satis quae commonet usus,</l>
               <l n="112">dat signum atque alacer scalis transcendere muros</l>
               <l n="113">imperat ac saeuis urbem terroribus implet. </l>
               <l n="114">Tum subito dextrum offulsit conatibus omen.</l>
               <l n="115">cerua fuit, raro terris spectata colore,</l>
               <l n="116">quae candore niuem, candore anteiret olores.</l>
               <l n="117">hanc agreste Capys donum, cum moenia sulco</l>
               <l n="118">signaret, grato paruae mollitus amore</l>
               <l n="119">nutrierat sensusque hominis donarat alendo.</l>
               <l n="120">inde exuta feram docilisque accedere mensis</l>
               <l n="121">atque ultro blanda attactu gaudebat erili.</l>
               <l n="122">aurato matres adsuetae pectine mitem</l>
               <l n="123">comere et umenti fluuio reuocare colorem.</l>
               <l n="124">numen erat iam cerua loci, famulamque Dianae</l>
               <l n="125">credebant, ac tura deum de more dabantur.</l>
               <l n="126">haec aeui uitaeque tenax felixque senectam</l>
               <l n="127">mille indefessos uiridem duxisse per annos</l>
               <l n="128">saeclorum numero Troianis condita tecta</l>
               <l n="129">aequabat. sed iam longo nox uenerat aeuo.</l>
               <l n="130">nam, subito incursu saeuorum agitata luporum</l>
               <l n="131">qui noctis tenebris urbem (miserabile bello</l>
               <l n="132">prodigium) intrarant, primos ad luminis ortus</l>
               <l n="133">extulerat sese portis pauidaque petebat</l>
               <l n="134">consternata fuga positos ad moenia campos.</l>
               <l n="135">exceptam laeto iuuenum certamine ductor</l>
               <l n="136">mactat, diua, tibi (tibi enim haec gratissima sacra)</l>
               <l n="137">Fuluius atque <q>Adsis,</q> orat <q>Latonia, coeptis.</q>
               </l>
               <l n="138">inde alacer fidensque dea circumdata clausis</l>
               <l n="139">arma mouet, quaque obliquo curuantur in or<add>b</add>e<add>m</add>
               </l>
               <l n="140">moenia flexa sinu, spissa uallata corona</l>
               <l n="141">alligat et telis in morem indaginis ambit. </l>
               <l n="142">Dum pauitant, spumantis equi fera corda fatigans</l>
               <l n="143">euehitur porta sublimis Taurea cristis</l>
               <l n="144">bellator, cui Sidonius superare lacerto</l>
               <l n="145">ductor et Autololas dabat et Maurusia tela.</l>
               <l n="146">is trepido ac lituum tinnitu stare neganti</l>
               <l n="147">imperitans uiolenter equo, postquam auribus hostis</l>
               <l n="148">uicinum sese uidet et clamare propincu<add>m</add>,</l>
               <l n="149">
                  <q>Claudius huic</q> inquit (praestabat Claudius arte</l>
               <l n="150">bellandi et merita mille inter proelia fama)</l>
               <l n="151">
                  <q>huic</q> inquit ‘solum, si qua est fiducia dextrae,</l>
               <l n="152">det sese campo atque ineat certamina mecum.’ </l>
               <l n="153">Vna mora Aeneadae, postquam uox attigit auris,</l>
               <l n="154">dum daret auspicium <add>i</add>usque in certamina ductor:</l>
               <l n="155">praeuetitum namque et capital committere Martem</l>
               <l n="156">sponte uiris. erumpit ouans, ut Fuluius arma</l>
               <l n="157">imperio soluit, patulumque inuectus in aequor</l>
               <l n="158">erigit undantem glomerato puluere nubem.</l>
               <pb/>
               <l n="159">indignatus opem ammenti socioque iuuare</l>
               <l n="160">expulsum nodo iaculum atque accersere uires</l>
               <l n="161">Taurea uibrabat nudis conatibus hastam:</l>
               <l n="162">inde ruens ira telum contorquet in auras.</l>
               <l n="163">at non idem animus Rutulo: spec<add>u</add>latur et omni</l>
               <l n="164">corpore perlustrat qua sit certissima ferro</l>
               <l n="165">in uulnus uia, nunc uibrat, nunc comprimit hastam</l>
               <l n="166">mentiturque minas. mediam tunc transiit ictu</l>
               <l n="167">parmam, sed grato f<add>r</add>audata est sanguine cuspis.</l>
               <l n="168">tum strictum propere uagina detegit ensem.</l>
               <l n="169">et iam ferrata rapiebat calce uolantem</l>
               <l n="170">Taurea cornipedem fugiens minitantia fata.</l>
               <l n="171">nec Rutulus leuior cedentis perdere terga:</l>
               <l n="172">nam profugo rapidus fusis instabat habenis,</l>
               <l n="173">utque metus uictum, sic ira et gloria portis</l>
               <l n="174">uictorem immisit meritique cupido cruoris.</l>
               <l n="175">ac dum uix oculis, uix credunt mentibus hostem</l>
               <l n="176">confisum nullo comitante inrumpere tectis,</l>
               <l n="177">per mediam propere trepidantum interritus urbem</l>
               <l n="178">egit ecum auersaque euasit ad agmina porta. </l>
               <l n="179">Hinc ardore pari nisuque incurrere muris</l>
               <l n="180">ignescunt animi penetrataque tecta subire.</l>
               <l n="181">tela simul flammaeque micant. tunc saxeus imber</l>
               <l n="182">ingruit, et summis ascendunt turribus hastae.</l>
               <l n="183">nec pronum audendi uirtute excellere cuiquam:</l>
               <l n="184">aequarunt irae dextras. Dictaea per auras</l>
               <l n="185">tranat et in medium perlabitur urbis harundo.</l>
               <l n="186">laetatur non hortandi, non plura monendi</l>
               <l n="187">Fuluius esse locum. rapiunt sibi quisque laborem.</l>
               <l n="188">quos ubi tam erectos animi uidet, et super esse</l>
               <l n="189">factorum sibi quemque ducem, ruit impete uasto</l>
               <l n="190">ad portam magnaeque optat discrimina famae. </l>
               <l n="191">Tres claustra aequaeuo seruabant corpore fratres,</l>
               <l n="192">quis delecta manus centeni cuique ferebant</l>
               <l n="193">excubias unaque locum statione tenebant.</l>
               <l n="194">forma ex his Numitor, cursu plantaque uolucri</l>
               <l n="195">praestabat Laurens, membrorum mole Taburnus.</l>
               <l n="196">sed non una uiris tela: hic mirabilis arcu,</l>
               <l n="197">ille hastam quatere ac medicatae cuspidis ictu</l>
               <l n="198">proelia moliri et nudo non credere ferro,</l>
               <l n="199">tertius aptabat flammis ac sulphure taedas:</l>
               <l n="200">qualis Atlantiaco memoratur litore quondam</l>
               <l n="201">monstrum Geryones immane tricorporis irae,</l>
               <l n="202">cui tres in pugna dextrae uaria arma gerebant:</l>
               <l n="203">una ignes saeuos, ast altera pone sagittas</l>
               <l n="204">fundebat, ualidam torquebat tertia cornum,</l>
               <l n="205">atque uno diuersa dabat tria uulnera nisu.</l>
               <l n="206">hos ubi non aequis uariantes proelia consul</l>
               <l n="207">conspexit telis et portae limina circum</l>
               <l n="208">stragem ac perfusos subeuntum sanguine postis,</l>
               <l n="209">concitat intortam furiatis uiribus hastam.</l>
               <l n="210">letum triste ferens auras secat Itala taxus</l>
               <l n="211">et, qua nudarat, dum fundit spicula ab alto,</l>
               <l n="212">arcum protendens Numitor latus, ilia transit.</l>
               <l n="213">at non obsaepto contentus limine Martem</l>
               <l n="214">exercere, leuis bello, sed turbidus ausi,</l>
               <l n="215">Virrius incauto feruore eruperat amens</l>
               <l n="216">reclusa in campum porta miseramque furori</l>
               <l n="217">uincentum obtulerat pubem. ruit obuia in arma</l>
               <l n="218">Scipio et oblatum metit insatiabilis agmen.</l>
               <l n="219">Tifata umbrifero generatum monte Calenum</l>
               <l n="220">nutrierant audere trucem, nec corpore magno</l>
               <l n="221">mens erat inferior. subsidere saepe leonem,</l>
               <pb/>
               <l n="222">nudus inire caput pugnas, certare iuuenco</l>
               <l n="223">atque obliqua trucis deducere cornua tauri</l>
               <l n="224">adsuerat crudoque †aliqua se attollere facto.</l>
               <l n="225">is, dum praecipites expellit Virrius urbe,</l>
               <l n="226">seu spreto, seu ne fieret mora, nudus in aequor</l>
               <l n="227">thorace exierat leuiorque premebat anhelos</l>
               <l n="228">pondere loricae et palantis uictor agebat.</l>
               <l n="229">iamque Veliternum media transegerat aluo,</l>
               <l n="230">iam solitum aequali ludo committere equestris</l>
               <l n="231">Scipiadae pugnas Marium tellure reuulso</l>
               <l n="232">perculerat saxo. miser implorabat amicum</l>
               <l n="233">cum gemitu expirans, scopulusque premebat hiantem.</l>
               <l n="234">sed ualidas saeuo uires duplicante dolore</l>
               <l n="235">effudit lacrimas pariter cornumque sonantem</l>
               <l n="236">Scipio, solamen properans optabile in armis</l>
               <l n="237">hostem prostrato morientem ostendere amico.</l>
               <l n="238">tranauit, uolucris liquidas ceu scinderet auras,</l>
               <l n="239">hasta uiri pectus rupitque immania membra:</l>
               <l n="240">quanta est uis agili per caerula summa Liburnae,</l>
               <l n="241">quae, pariter quotiens reuocatae ad pectora tonsae</l>
               <l n="242">percussere fretum, uentis fugit ocior et se,</l>
               <l n="243">quam longa est, uno remorum praeterit ictu.</l>
               <l n="244">Ascanium Volesus, proiectis ocius armis</l>
               <l n="245">quo leuior peteret muros, per aperta uolantem</l>
               <l n="246">adsequitur planta. deiectum protinus ense</l>
               <l n="247">ante pedes domini iacuit caput, ipse secutus</l>
               <l n="248">corruit ulterior procursus impete truncus.</l>
               <l n="249">nec spes obsessis ultra reserata tueri</l>
               <l n="250">moenia: conuertunt gressus recipique precantis</l>
               <l n="251">(infandum) excludunt socios dum cardine uerso</l>
               <l n="252">obnixi torquent obices, munimina sera.</l>
               <l n="253">acrius hoc instant Itali clausosque fatigant.</l>
               <l n="254">et, ni caeca sinu terras nox conderet atro,</l>
               <l n="255">perfractae rapido patuissent milite portae. </l>
               <l n="256">Sed non in requiem pariter cessere tenebrae:</l>
               <l n="257">hinc sopor impauidus, qualem uictoria mouit;</l>
               <l n="258">at Capua aut maestis ululantum flebile matrum</l>
               <l n="259">questibus aut gemitu trepidantum exterrita patrum</l>
               <l n="260">tormentis finem metamque laboribus orat.</l>
               <l n="261">mussat perfidiae ductor coetuque senatus</l>
               <l n="262">Virrius a Poeno nullam docet esse salutem,</l>
               <l n="263">uociferans pulsis uiuendi e pectore curis:</l>
               <l n="264">‘Speraui sceptra Ausoniae pepigique, sub armis</l>
               <l n="265">si dexter Poenis deus et Fortuna fuisset,</l>
               <l n="266">ut Capuam Iliaci migrarent regna Quirini.</l>
               <l n="267">qui quaterent muros Tarpeiaque moenia, misi;</l>
               <l n="268">nec mihi poscendi uigor afuit, alter ut aequos</l>
               <l n="269">portaret fasces nostro de nomine consul.</l>
               <l n="270">hactenus est uixisse satis. dum copia noctis,</l>
               <l n="271">cui cordi comes aeterna est Acherontis ad undam</l>
               <l n="272">libertas, petat ille meas mensasque dapesque</l>
               <l n="273">et uictus mentem fuso per membra Lyaeo</l>
               <l n="274">sopitoque necis morsu medicamina cladis</l>
               <l n="275">hauriat ac placidis exarmet fata uenenis.’</l>
               <l n="276">haec ait et turba repetit comitante penatis. </l>
               <l n="277">Aedibus in mediis consurgens ilice multa</l>
               <l n="278">extruitur rogus, hospitium commune peremptis.</l>
               <l n="279">nec uulgum cessat furiare dolorque pauorque.</l>
               <l n="280">nunc menti Decius serae redit et bona uirtus</l>
               <l n="281">exilio punita truci. despectat ab alto</l>
               <l n="282">sacra Fides agitatque uirum fallacia corda.</l>
               <l n="283">uox occulta subit passim diffusa per auras:</l>
               <l n="284">‘Foedera, mortales, ne saeuo rumpite ferro,</l>
               <pb/>
               <l n="285">sed castam seruate Fidem. fulgentibus ostro</l>
               <l n="286">haec potior regnis. dubio qui frangere rerum</l>
               <l n="287">gaudebit pacta ac tenuis spes linquet amici,</l>
               <l n="288">non illi domus, aut coniunx, aut uita manebit</l>
               <l n="289">umquam expers luctus lacrimaeque. aget aequore semper</l>
               <l n="290">ac tellure premens, aget aegrum nocte dieque</l>
               <l n="291">despecta ac uiolata Fides.’ adit omnia iamque</l>
               <l n="292">concilia ac mensas contingit et abdita nube</l>
               <l n="293">accumbitque toris epulaturque improba Erinys.</l>
               <l n="294">ipsa etiam Stygio spumantia pocula tabo</l>
               <l n="295">porrigit et large poenas letumque ministrat.</l>
               <l n="296">Virrius interea, dum dat penetrare medullas</l>
               <l n="297">exitio, ascenditque pyram atque amplexibus haeret</l>
               <l n="298">iungentum fata et subici iubet ocius ignis. </l>
               <l n="299">Stringebant tenebrae metas, uictorque ruebat.</l>
               <l n="300">iamque superstantem muro sociosque Milonem</l>
               <l n="301">uoce attollentem pubes Campana uidebat.</l>
               <l n="302">pandunt attoniti portas trepidoque capessunt</l>
               <l n="303">castra inimica gradu, quis leto auertere poenas</l>
               <l n="304">defuerant animi. patet urbs confessa furorem</l>
               <l n="305">et reserat Tyrio maculatas hospite sedes.</l>
               <l n="306">matronae puerique ruunt maestumque senatus</l>
               <l n="307">concilium nullique hominum lacrimabile uulgus.</l>
               <l n="308">stabant innixi pilis exercitus omnis</l>
               <l n="309">spectabantque uiros et laeta et tristia ferre</l>
               <l n="310">indocilis nunc propexis in pectora barbis</l>
               <l n="311">uerrere humum, nunc foedantis in puluere crinem</l>
               <l n="312">canentem et turpi lacrima precibusque pudendis</l>
               <l n="313">femineum tenues ululatum fundere in auras. </l>
               <l n="314">Atque ea dum miles miratur inertia facta</l>
               <l n="315">expectatque ferox sternendi moenia signum,</l>
               <l n="316">ecce repens tacito percurrit pectora sensu</l>
               <l n="317">religio et saeuas componit numine mentis,</l>
               <l n="318">ne flammam taedasque uelint, ne templa sub uno</l>
               <l n="319">in cinerem traxisse rogo. subit intima corda</l>
               <l n="320">perlabens sensim mitis deus. ille superbae</l>
               <l n="321">fundamenta Capyn posuisse antiquitus urbi</l>
               <l n="322">non cuiquam uisus passim monet, ille refusis</l>
               <l n="323">in spatium immensum campis habitanda relinqui</l>
               <l n="324">utile tecta docet. paulatim atrocibus irae</l>
               <l n="325">languescunt animis, et uis mollita senescit.</l>
               <l n="326">Pan Ioue missus erat seruari tecta uolente</l>
               <l n="327">Troia, pendenti similis Pan semper et imo</l>
               <l n="328">uix ulla inscribens terrae uestigia cornu.</l>
               <l n="329">dextera lasciuit caesa Tegeatide capra</l>
               <l n="330">uerbera laeta mouens festa per compita cauda.</l>
               <l n="331">cingit acuta comas et opacat tempora pinus,</l>
               <l n="332">ac parua erumpunt rubicunda cornua fronte.</l>
               <l n="333">stant aures, imoque cadit barba hispida mento.</l>
               <l n="334">pastorale deo baculum, pellisque sinistrum</l>
               <l n="335">uelat grata latus tenerae de corpore dammae.</l>
               <l n="336">nulla in praeruptum tam prona et inhospita cautes,</l>
               <l n="337">in qua non librans corpus similisque uolanti</l>
               <l n="338">cornipedem tulerit praecisa per auia plantam.</l>
               <l n="339">interdum inflexus medio nascentia tergo</l>
               <l n="340">respicit adridens hirtae ludibria caudae,</l>
               <l n="341">obtendensque manum solem inferuescere fronti</l>
               <l n="342">arcet et umbrato perlustrat pascua uisu.</l>
               <l n="343">hic, postquam mandata dei perfecta malamque</l>
               <l n="344">sedauit rabiem et permulsit corda furentum,</l>
               <l n="345">Arcadiae uolucris saltus et amata reuisit</l>
               <l n="346">Maenala, ubi argutis longe de uertice sacro</l>
               <l n="347">dulce sonans calamis ducit stabula omnia cantu. </l>
               <l n="348">At legio Ausonidum, flammas ductore iubente</l>
               <pb/>
               <l n="349">arceri portis stantisque relinquere muros</l>
               <l n="350">(mite decus mentis), condunt ensesque facesque.</l>
               <l n="351">multa deum templis domibusque nitentibus auro</l>
               <l n="352">egeritur praeda et uictus alimenta superbi,</l>
               <l n="353">quisque bonis periere, uirum de corpore uestes</l>
               <l n="354">femineae mensaeque alia tellure petitae</l>
               <l n="355">poculaque Eoa luxum inritantia gemma.</l>
               <l n="356">nec modus argento, caelataque pondera facti</l>
               <l n="357">tantum epulis auri, tum passim corpora longo</l>
               <l n="358">ordine captiua, et domibus deprompta talenta,</l>
               <l n="359">pascere longincum non deficientia bellum,</l>
               <l n="360">immensique greges famulae ad conuiuia turbae. </l>
               <l n="361">Fuluius, ut finem spoliandis aedibus aere</l>
               <l n="362">belligero reuocante dedit, sublimis ab alto</l>
               <l n="363">suggestu, magnis fautor non futtilis ausis,</l>
               <l n="364">
                  <q>Lanuuio generate,</q> inquit ‘quem Sospita Iuno</l>
               <l n="365">dat nobis, Milo, Gradiui cape uictor honorem,</l>
               <l n="366">tempora murali cinctus turrita corona.’</l>
               <l n="367">tum sontes procerum meritosque piacula prima</l>
               <l n="368">acciet et iusta punit commissa securi.</l>
               <l n="369">†hic atrox uirtus (nec enim occuluisse probarim</l>
               <l n="370">spectatum uel in hoste decus) clamore feroci</l>
               <l n="371">Taurea <q>Tune</q> inquit ‘ferro spoliabis inultus</l>
               <l n="372">te maiorem anima, et iusso lictore recisa</l>
               <l n="373">ignauos cadet ante pedes fortissima ceruix?</l>
               <l n="374">haud umquam hoc uobis dederit deus.’ inde minaci</l>
               <l n="375">obtutu toruum contra et furiale renidens</l>
               <l n="376">bellatorem alacer per pectora transigit ensem.</l>
               <l n="377">cui ductor: ‘Patriam moriens comitare cadentem.</l>
               <l n="378">qui nobis animus, quae dextera cuique uiritim,</l>
               <l n="379">decernet Mauors. tibi, si rebare pudendum</l>
               <l n="380">iussa pati, licuit pugnanti occumbere letum.’ </l>
               <l n="381">Dum Capua infaustam luit haud sine sanguine culpam,</l>
               <l n="382">interea geminos terra crudelis Hibera</l>
               <l n="383">Fortuna abstulerat permiscens tristia laetis</l>
               <l n="384">Scipiadas, magnumque decus magnumque dolorem.</l>
               <l n="385">forte Dicarchea iuuenis dum sedit in urbe</l>
               <l n="386">Scipio post belli repetens extrema penatis,</l>
               <l n="387">huc tristis lacrimas et funera acerba suorum</l>
               <l n="388">fama tulit. duris quamquam non cedere suetus</l>
               <l n="389">pulsato lacerat uiolenter pectore amictus.</l>
               <l n="390">non comites tenuisse ualent, non ullus honorum</l>
               <l n="391">militiaeue pudor. pietas irata sinistris</l>
               <l n="392">caelicolis furit atque odit solacia luctus.</l>
               <l n="393">iamque dies iterumque dies absumpta querelis:</l>
               <l n="394">uersatur species ante ora oculosque parentum.</l>
               <l n="395">ergo excire parat manis animasque suorum</l>
               <l n="396">adloquioque uirum tantos mulcere dolores.</l>
               <l n="397">hortatur uicina palus, ubi signat Auerni</l>
               <l n="398">squalentem introitum stagnans Acherusius umor.</l>
               <l n="399">noscere uenturos agitat mens protinus annos. </l>
               <l n="400">Sic ad Cymaeam, quae tum sub nomine Phoebi</l>
               <l n="401">Autonoe tripodas sacros antrumque tenebat,</l>
               <l n="402">fert gressus iuuenis consultaque pectoris aegri</l>
               <l n="403">pandit et aspectus orat contingere patrum.</l>
               <l n="404">nec cuncta<add>ta</add> diu uates ‘Mactare repostis</l>
               <l n="405">mos umbris’ inquit ‘consueta piacula nigras</l>
               <l n="406">sub lucem pecudes reclusaeque abdere terrae</l>
               <l n="407">manantem iugulis spirantum caede cruorem.</l>
               <l n="408">tunc populos tibi regna suos pallentia mittent.</l>
               <l n="409">cetera quae poscis maiori uate canentur.</l>
               <l n="410">namque tibi Elysio repetita oracula campo</l>
               <l n="411">eliciam ueterisque dabo inter sacra Sibyllae</l>
               <l n="412">cernere fatidicam Phoebei pectoris umbram.</l>
               <pb/>
               <l n="413">uade, age et, a medio cum se nox umida cursu</l>
               <l n="414">flexerit, ad fauces uicini castus Auerni</l>
               <l n="415">duc praedicta sacris duro placamina Diti:</l>
               <l n="416">mella simul tecum et puri fer dona Lyaei.’ </l>
               <l n="417">Hoc alacer monitu et promissae nomine uatis,</l>
               <l n="418">adparat occulto monstrata piacula coepto.</l>
               <l n="419">inde ubi nox iussam procedens contigit horam,</l>
               <l n="420">et spatia aequarunt tenebras transacta futuras,</l>
               <l n="421">consurgit stratis pergitque ad turbida portae</l>
               <l n="422">ostia Tartareae, penitus quis abdita uates</l>
               <l n="423">promissa implerat Stygioque sedebat in antro.</l>
               <l n="424">tum, qua se primum rupta tellure recludit</l>
               <l n="425">inuisus caelo specus atque eructat acerbam</l>
               <l n="426">Cocyti laxo suspirans ore paludem,</l>
               <l n="427">inducit iuuenem ferroque cauare refossam</l>
               <l n="428">ocius urget humum atque arcanum murmur anhelans</l>
               <l n="429">ordine mactari pecudes iubet. ater operto</l>
               <l n="430">ante omnis taurus regi, tum proxima diuae</l>
               <l n="431">caeditur Hennaeae casta ceruice iuuenca.</l>
               <l n="432">inde tibi, Alecto, tibi, numquam laeta Megaera,</l>
               <l n="433">corpora lanigerum procumbunt lecta bidentum.</l>
               <l n="434">fundunt mella super Bacchique et lactis honorem.</l>
               <l n="435">
                  <q>Sta, iuuenis, faciemque, Erebo quae surgit ab omni,</q>
               </l>
               <l n="436">exclamat uates ‘patere. accedentia cerno</l>
               <l n="437">Tartara et ante oculos adsistere tertia regna.</l>
               <l n="438">ecce ruunt uariae species et quicquid ab imo</l>
               <l n="439">natum hominum extinctumque chao est’ (iam cuncta uidebat,</l>
               <l n="440">Cyclopas Scyllamque et pastos membra uirorum</l>
               <l n="441">Odrysiae telluris equos): ‘contende tueri</l>
               <l n="442">eductumque tene uagina interritus ensem.</l>
               <l n="443">quaecumque ante animae tendent potare cruorem</l>
               <l n="444">dissice, dum castae procedat imago Sibyllae.</l>
               <l n="445">interea cerne, ut gressus inhumata citatos</l>
               <l n="446">fert umbra et properat tecum coniungere dicta,</l>
               <l n="447">cui datur ante atros absumpti corporis ignes</l>
               <l n="448">sanguine non tacto solitas effundere uoces.’</l>
               <l n="449">aspicit et subito turbatus Scipio uisu</l>
               <l n="450">
                  <q>Quinam te, qui casus,</q> ait ‘dux maxime, fessae</l>
               <l n="451">eripuit patriae, cum talis horrida poscant</l>
               <l n="452">bella uiros? nec enim dextra concesserit ulli</l>
               <l n="453">Appius aut astu. decimum lux rettulit ortum,</l>
               <l n="454">ut te, cum Capua remearem, uulnera uidi</l>
               <l n="455">mulcentem, hoc uno maestum, quod adire nequires</l>
               <l n="456">saucius ad muros et Martis honore careres.’ </l>
               <l n="457">Contra quae ductor: ‘Fesso mihi proxima tandem</l>
               <l n="458">lux gratos Phaethontis equos auertit et atris</l>
               <l n="459">aeternum demisit aquis. sed lenta meorum</l>
               <l n="460">dum uanos ritus cura et sollemnia uulgi</l>
               <l n="461">exequitur, cessat flammis imponere corpus,</l>
               <l n="462">ut portet tumulis per longum membra paternis.</l>
               <l n="463">quod te per nostri Martis precor aemula facta,</l>
               <l n="464">arce quae putris artus medicamina seruant</l>
               <l n="465">daque uago portas quamprimum Acherontis adire.’ </l>
               <l n="466">Tunc iuuenis: ‘Gens o ueteris pulcherrima Clausi,</l>
               <l n="467">haud ulla ante tuam, quamquam non parua fatigent,</l>
               <l n="468">curarum prior extiterit. namque ista per omnis</l>
               <l n="469">discrimen seruat populos uariatque iacentum</l>
               <l n="470">exequias tumuli et cinerum sententia discors.</l>
               <l n="471">tellure, ut perhibent, (is mos anticus) Hibera</l>
               <l n="472">exanima obscenus consumit corpora uultur.</l>
               <pb/>
               <l n="473">regia cum lucem posuerunt membra, probatum est</l>
               <l n="474">Hyrcanis adhibere canes. Aegyptia tellus</l>
               <l n="475">claudit odorato post funus stantia saxo</l>
               <l n="476">corpora et a mensis exanguem haud separat umbram.</l>
               <l n="477">exhausto instituit Pontus uacuare cerebro</l>
               <l n="478">ora uirum et longum medicata reponit in aeuum.</l>
               <l n="479">quid qui reclusa nudos Garamantes harena</l>
               <l n="480">infodiunt? quid qui saeuo sepelire profundo</l>
               <l n="481">exanimos mandant Libycis Nasamones in oris?</l>
               <l n="482">at Celtae uacui capitis circumdare gaudent</l>
               <l n="483">ossa, nefas, auro ac mensis ea pocula seruant.</l>
               <l n="484">Cecropidae ob patriam Mauortis sorte peremptos</l>
               <l n="485">decreuere simul communibus urere flammis.</l>
               <l n="486">at gente in Scythica suffixa cadauera truncis</l>
               <l n="487">lenta dies sepelit putri liquentia tabo.’ </l>
               <l n="488">Talia dum memorant, umbra ueniente Sibyllae</l>
               <l n="489">Autonoe <q>Finem hic</q> inquit ‘sermonibus adde</l>
               <l n="490">alternis. haec, haec ueri fecunda sacerdos,</l>
               <l n="491">cui tantum patuit rerum, quanto ipse negarit</l>
               <l n="492">plus nouisse deus. me iam comitante tuorum</l>
               <l n="493">tempus abire globo et pecudes imponere flammis.’ </l>
               <l n="494">At grauida arcanis Cymes anus attigit ore</l>
               <l n="495">postquam sacrificum delibauitque cruorem,</l>
               <l n="496">in decus egregiae uultus intenta iuuentae</l>
               <l n="497">
                  <q>Aetherea fruerer cum luce, haud segniter</q> inquit</l>
               <l n="498">‘Cymaeo populis uox nostra sonabat in antro.</l>
               <l n="499">tum te permixtum saeclis rebusque futuris</l>
               <l n="500">Aeneadum cecini. sed non sat digna mearum</l>
               <l n="501">cura tuis uocum. nec enim conquirere dicta</l>
               <l n="502">aut seruare fuit proauis sollertia uestris.</l>
               <l n="503">uerum age, disce, puer, quando cognoscere cordi est,</l>
               <l n="504">iam tua deque tuis pendentia Dardana fatis.</l>
               <l n="505">namque tibi cerno properatum oracula uitae</l>
               <l n="506">hinc petere et patrios uisu contingere manis.</l>
               <l n="507">armifero uictor patrem ulcisceris Hibero</l>
               <l n="508">creditus ante annos Martem, ferroque resolues</l>
               <l n="509">gaudia Poenorum et missum laetabere bello</l>
               <l n="510">omen, Hiberiacis uicta Carthagine terris.</l>
               <l n="511">maius ad imperium posthac capiere, nec ante</l>
               <l n="512">Iuppiter absistet cura, quam cuncta fugarit</l>
               <l n="513">in Libyam bella et uincendum duxerit ipse</l>
               <l n="514">Sidonium tibi rectorem. pudet urbis iniquae</l>
               <l n="515">quod post haec decus hoc patriaque domoque carebit.’</l>
               <l n="516">sic uates gressumque lacus uertebat ad atros. </l>
               <l n="517">Tum iuuenis ‘Quaecumque datur sors durior aeui,</l>
               <l n="518">obnitemur,’ ait ‘culpa modo pectora cessent.</l>
               <l n="519">sed, te oro, quando uitae tibi causa labores</l>
               <l n="520">humanos iuuisse fuit, siste, inclita uirgo,</l>
               <l n="521">paulisper gressum et nobis manisque silentum</l>
               <l n="522">enumera Stygiaeque aperi formidinis aulam.’ </l>
               <l n="523">Adnuit illa quidem, sed ‘Non optanda recludis</l>
               <l n="524">regna:’ ait ‘hic tenebras habitant uolitantque per umbras</l>
               <l n="525">innumeri quondam populi. domus omnibus una.</l>
               <l n="526">in medio uastum late se tendit inane:</l>
               <l n="527">huc, quicquid terrae, quicquid freta et igneus aer</l>
               <l n="528">nutriuit primo mundi genitalis ab aeuo</l>
               <l n="529">Mors communis agit: descendunt cuncta, capitque</l>
               <l n="530">campus iners quantum interiit restatque futurum.</l>
               <l n="531">cingunt regna decem portae: quarum una receptat</l>
               <l n="532">belligeros dura Gradiui sorte creatos;</l>
               <pb/>
               <l n="533">altera, qui legis posuere atque inclita iura</l>
               <l n="534">gentibus et primas fundarunt moenibus urbes;</l>
               <l n="535">tertia ruricolas, Cereris iustissima turba</l>
               <l n="536">quae uenit ad manis et fraudum inlaesa ueneno.</l>
               <l n="537">exin, qui laetas artis uitaeque colendae</l>
               <l n="538">inuenere uiam nec dedignanda parenti</l>
               <l n="539">carmina fuderunt Phoebo, sua limina seruant.</l>
               <l n="540">proxima, quos uenti saeuaeque hausere procellae,</l>
               <l n="541">naufraga porta rapit: sic illam nomine dicunt.</l>
               <l n="542">finitima huic noxa grauido et peccasse fatenti</l>
               <l n="543">uasta patet populo: poenas Rhadamanthus in ipso</l>
               <l n="544">expetit introitu mortumque exercet inanem.</l>
               <l n="545">septima femineis reseratur porta cateruis,</l>
               <l n="546">umentis ubi casta fouet Proserpina lucos.</l>
               <l n="547">infantum hinc gregibus uersasque ad funera taedas</l>
               <l n="548">passis uirginibus turbaeque in limine lucis</l>
               <l n="549">est iter extinctae et uagitu ianua nota.</l>
               <l n="550">tum seducta loco et laxata lucida nocte</l>
               <l n="551">claustra nitent, quae secreti per limitis umbram</l>
               <l n="552">Elysios ducunt campos: hic turba piorum,</l>
               <l n="553">nec Stygio in regno, caeli nec posta sub axe,</l>
               <l n="554">uerum ultra Oceanum sacro contermina fonti</l>
               <l n="555">Lethaeos potat latices, obliuia mentis.</l>
               <l n="556">extrema hinc auro fulgens iam lucis honorem</l>
               <l n="557">sentit et admoto splendet ceu sidere lunae.</l>
               <l n="558">hac animae caelum repetunt ac mille peractis</l>
               <l n="559">oblitae Ditem redeunt in corpora lustris.</l>
               <l n="560">has passim nigrum pandens Mors lurida rictum</l>
               <l n="561">itque reditque uias et portis omnibus errat. </l>
               <l n="562">Tum iacet in spatium sine corpore pigra uorago</l>
               <l n="563">limosique lacus: large exundantibus urit</l>
               <l n="564">ripas saeuus aquis Phlegethon et turbine anhelo</l>
               <l n="565">flammarum resonans saxosa incendia torquet.</l>
               <l n="566">parte alia torrens Cocytos sanguinis atri</l>
               <l n="567">uerticibus furit et spumanti gurgite fertur.</l>
               <l n="568">at, magnis semper diuis regique deorum</l>
               <l n="569">iurari dignata palus, picis horrida riuo,</l>
               <l n="570">fumiferum uoluit Styx inter sulphura limum.</l>
               <l n="571">tristior his Acheron sanie crassoque ueneno</l>
               <l n="572">aestuat et gelidam eructans cum murmure harenam</l>
               <l n="573">descendit nigra lentus per stagna palude.</l>
               <l n="574">hanc potat saniem non uno Cerberus ore,</l>
               <l n="575">haec et Tisiphones sunt pocula, et atra Megaera</l>
               <l n="576">hanc sitit ac nullo rabies restinguitur haustu.</l>
               <l n="577">ultimus erumpit lacrimarum fontibus amnis</l>
               <l n="578">ante aulam atque aditus et inexorabile limen. </l>
               <l n="579">Quanta cohors omni stabulante per atria monstro</l>
               <l n="580">excubat et manis permixto murmure terret!</l>
               <l n="581">luctus edax Maciesque, malis comes addita morbis,</l>
               <l n="582">et Maeror pastus fletu et sine sanguine Pallor</l>
               <l n="583">Curaeque Insidiaeque atque hinc queribunda Senectus,</l>
               <l n="584">hinc angens utraque manu sua guttura Liuor</l>
               <l n="585">et, deforme malum ac sceleri procliuis, Egestas</l>
               <l n="586">Errorque infido gressu et Discordia gaudens</l>
               <l n="587">permiscere fretum caelo. sedet ostia Ditis</l>
               <l n="588">centenis suetus Briareus recludere palmis</l>
               <l n="589">et Sphinx uirgineos rictus infecta cruore</l>
               <l n="590">Scyllaque Centaurique truces umbraeque Gigantum.</l>
               <l n="591">Cerberus hic ruptis peragrat cum Tartara uinclis,</l>
               <l n="592">non ipsa Alecto, non feta furore Megaera</l>
               <l n="593">audet adire ferum, dum fractis mille catenis</l>
               <l n="594">uiperea latrans circumligat ilia cauda. </l>
               <l n="595">Dextra uasta comas nemorosaque brachia fundit</l>
               <l n="596">taxus Cocyti rigua frondosior unda.</l>
               <l n="597">hic dirae uolucres pastusque cadauere uultur</l>
               <l n="598">et multus bubo ac sparsis strix sanguine pennis</l>
               <l n="599">Harpyiaeque fouent nidos atque omnibus haerent</l>
               <pb/>
               <l n="600">condensae foliis: saeuit stridoribus arbor.</l>
               <l n="601">has inter formas coniunx Iunonis Auernae</l>
               <l n="602">suggestu residens cognoscit crimina regum.</l>
               <l n="603">stant uincti, seroque piget sub iudice culpae:</l>
               <l n="604">circum errant Furiae Poenarumque omnis imago.</l>
               <l n="605">quam uellent numquam sceptris fulsisse superbis!</l>
               <l n="606">insultant duro imperio non digna nec aequa</l>
               <l n="607">ad superos passi manes, quaeque ante profari</l>
               <l n="608">non licitum uiuis, tandem permissa queruntur.</l>
               <l n="609">tunc alius saeuis religatur rupe catenis,</l>
               <l n="610">ast alius subigit saxum contra ardua montis,</l>
               <l n="611">uipereo domat hunc aeterna Megaera flagello.</l>
               <l n="612">talia letiferis restant patienda tyrannis.</l>
               <l n="613">sed te maternos tempus cognoscere uultus,</l>
               <l n="614">cuius prima uenit non tardis passibus umbra.’ </l>
               <l n="615">Astabat fecunda Iouis Pomponia furto.</l>
               <l n="616">namque ubi cognouit Latio surgentia bella</l>
               <l n="617">Poenorum Venus, insidias anteire laborans</l>
               <l n="618">Iunonis fusa sensim per pectora patrem</l>
               <l n="619">implicuit flamma. quae ni prouisa fuissent,</l>
               <l n="620">Sidonia Iliacas nunc uirgo accenderet aras.</l>
               <l n="621">ergo ubi gustatus cruor admonuitque Sibylla</l>
               <l n="622">et dedit alternos ambobus noscere uultus,</l>
               <l n="623">sic iuuenis prior: ‘O magni mihi numinis instar,</l>
               <l n="624">cara parens, quam, te ut nobis uidisse liceret,</l>
               <l n="625">optassem Stygias uel leto intrare tenebras!</l>
               <l n="626">quae sors nostra fuit, cui te, cum prima subiret,</l>
               <l n="627">eripuit sine honore dies et funere carpsit?’</l>
               <l n="628">excipit his mater: ‘Nullos, o nate, labores</l>
               <l n="629">mors habuit nostra: aetherio dum pondere partum</l>
               <l n="630">exsoluor, miti dextra Cyllenia proles</l>
               <l n="631">imperio Iouis Elysias deduxit in oras</l>
               <l n="632">attribuitque paris sedes, ubi magna moratur</l>
               <l n="633">Alcidae genetrix, ubi sacro munere Leda.</l>
               <l n="634">uerum age, nate, tuos ortus, ne bella pauescas</l>
               <l n="635">ulla nec in caelum dubites te attollere factis,</l>
               <l n="636">quando aperire datur nobis, nunc denique disce.</l>
               <l n="637">sola die caperem medio cum forte petitos</l>
               <l n="638">ad requiem somnos, subitus mihi membra ligauit</l>
               <l n="639">amplexus, non ille meo ueniente marito</l>
               <l n="640">adsuetus facilisque mihi. tum luce corusca,</l>
               <l n="641">implebat quamquam languentia lumina somnu<add>s</add>,</l>
               <l n="642">uidi, crede, Iouem. nec me mutata fefellit</l>
               <l n="643">forma dei, quod squalentem conuersus in anguem</l>
               <l n="644">ingenti traxit curuata uolumina gyro.</l>
               <l n="645">sed mihi post partum non ultra ducere uitam</l>
               <l n="646">concessum. heu, quantum gemui, quod spiritus ante</l>
               <l n="647">haec tibi quam noscenda darem discessit in auras!’</l>
               <l n="648">his alacer colla amplexu materna petebat,</l>
               <l n="649">umbraque ter frustra per inane petita fefellit. </l>
               <l n="650">Succedunt simulacra uirum concordia, patris</l>
               <l n="651">unanimique simul patrui. ruit ipse per umbram</l>
               <l n="652">oscula uana petens iuuenis fumoque uolucri</l>
               <l n="653">et nebulis similes animas adprendere certat.</l>
               <l n="654">‘Quis te, care pater, quo stabant Itala regna</l>
               <l n="655">exosus Latium deus abstulit? hei mihi! nam cur</l>
               <l n="656">ulla fuere adeo quibus a te saeuus abessem</l>
               <l n="657">momenta? opposito mutassem pectore mortem.</l>
               <l n="658">quantos funeribus uestris gens Itala passim</l>
               <l n="659">dat gemitus! tumulus uobis censente senatu</l>
               <l n="660">Mauortis geminus surgit per gramina campo.’</l>
               <l n="661">nec passi plura, in medio sermone loquentis</l>
               <l n="662">sic adeo incipiunt. prior haec genitoris imago:</l>
               <l n="663">‘Ipsa quidem uirtus sibimet pulcherrima merces;</l>
               <l n="664">dulce tamen uenit ad manis, cum gratia uitae</l>
               <l n="665">durat apud superos nec edunt obliuia laudem.</l>
               <l n="666">uerum age, fare, decus nostrum, te quanta fatiget</l>
               <pb/>
               <l n="667">militia. heu, quotiens intrat mea pectora terror,</l>
               <l n="668">cum repeto, quam saeuus eas, ubi magna pericla</l>
               <l n="669">contingunt tibi. per nostri, fortissime, leti</l>
               <l n="670">obtestor causas, Martis moderare furori.</l>
               <l n="671">sat tibi sint documenta domus. octaua terebat</l>
               <l n="672">arentem culmis messem crepitantibus aestas,</l>
               <l n="673">ex quo cuncta mihi calcata meoque subibat</l>
               <l n="674">germano deuicta iugum Tartessia tellus.</l>
               <l n="675">nos miserae muros et tecta renata Sagunto,</l>
               <l n="676">nos dedimus Baetem nullo potare sub hoste,</l>
               <l n="677">nobis indomitus conuertit terque quaterque</l>
               <l n="678">germanus terga Hannibalis. pro barbara numquam</l>
               <l n="679">impolluta fides! peterem cum uictor adesum</l>
               <l n="680">cladibus Hasdrubalem, subito uenale, cohortes</l>
               <l n="681">Hispanae, uulgus, Libyci quas fecerat auri</l>
               <l n="682">Hasdrubal, abrupto liquerunt agmine signa.</l>
               <l n="683">tunc hostis socio desertos milite multum</l>
               <l n="684">ditior ipse uiris spisso circumdedit orbe.</l>
               <l n="685">non segnis nobis nec inultis, nate, peracta est</l>
               <l n="686">illa suprema dies, et laude inclusimus aeuum.’ </l>
               <l n="687">Excipit inde suos frater coniungere casus:</l>
               <l n="688">‘Excelsae turris post ultima rebus in artis</l>
               <l n="689">subsidium optaram supremaque bella ciebam.</l>
               <l n="690">fumantis taedas ac lata incendia passim</l>
               <l n="691">et mille iniecere faces. nil nomine leti</l>
               <l n="692">de superis queror: haud paruo data membra sepulcro</l>
               <l n="693">nostra cremauerunt in morte haerentibus armis.</l>
               <l n="694">sed me luctus habet, geminae ne clade ruinae</l>
               <l n="695">cesserit adfusis oppressa Hispania Poenis.’ </l>
               <l n="696">Contra quae iuuenis turbato fletibus ore:</l>
               <l n="697">‘Di, quaeso, ut merita est, dignas pro talibus ausis</l>
               <l n="698">Carthago expendat poenas. sed continet acris</l>
               <l n="699">Pyrenes populos qui uestro Marte probatus</l>
               <l n="700">excepit fessos et notis Marcius armis</l>
               <l n="701">successit bello. fusos quoque fama ferebat</l>
               <l n="702">uictores acie atque exacta piacula caedis.’ </l>
               <l n="703">His laeti rediere duces loca amoena piorum,</l>
               <l n="704">prosequiturque oculis puer adueneratus euntis.</l>
               <l n="705">iamque aderat multa uix adgnoscendus in umbra</l>
               <l n="706">Paulus et epoto fundebat sanguine uerba:</l>
               <l n="707">‘Lux Italum, cuius spectaui Martia facta</l>
               <l n="708">multum uno maiora uiro, descendere nocti</l>
               <l n="709">atque habitanda semel subigit quis uisere regna?’</l>
               <l n="710">cui contra talis effundit Scipio uoces:</l>
               <l n="711">‘Armipotens ductor, quam sunt tua fata per urbem</l>
               <l n="712">lamentata diu! quam paene ruentia tecum</l>
               <l n="713">traxisti ad Stygias Oenotria tecta tenebras.</l>
               <l n="714">tum tibi defuncto tumulum Sidonius hostis</l>
               <l n="715">constituit laudemque tuo quaesiuit honore.’</l>
               <l n="716">dumque audit lacrimans hostilia funera Paulus,</l>
               <l n="717">ante oculos iam Flaminius, iam Gracchus et aegro</l>
               <l n="718">absumptus Cannis stabat Seruilius ore. </l>
               <l n="719">Appellare uiros erat ardor et addere uerba,</l>
               <l n="720">sed raptabat amor priscos cognoscere manis.</l>
               <l n="721">nunc meritum saeua Brutum immortale securi</l>
               <l n="722">nomen, nunc superos aequantem laude Camillum,</l>
               <l n="723">nunc auro Curium non umquam cernit amicum.</l>
               <l n="724">ora Sibylla docet uenientum et nomina pandit.</l>
               <l n="725">hic fraudes pacis Pyrrhumque a limine portae</l>
               <l n="726">reiecit uisus orbus, tulit ille ruentem</l>
               <l n="727">Thybridis in ripas regem solusque reuulso</l>
               <l n="728">pone ferox ponte exclusit redeuntia regna.</l>
               <pb/>
               <l n="729">‘Si tibi dulce uirum, primo qui foedera bello</l>
               <l n="730">Phoenicum pepigit, uidisse: hic inclitus ille</l>
               <l n="731">aequoreis uictor cum classe Lutatius armis.</l>
               <l n="732">si studium et saeuam cognoscere Hamilcaris umbram,</l>
               <l n="733">ille est (cerne procul) cui frons nec morte remissa</l>
               <l n="734">irarum seruat rabiem. si iungere cordi est</l>
               <l n="735">conloquium, sine gustato det sanguine uocem.’</l>
               <l n="736">atque ubi permissum et sitiens se impleuit imago,</l>
               <l n="737">sic prior increpitat non mitis Scipio uultu:</l>
               <l n="738">‘Taliane, o fraudum genitor, sunt foedera uobis,</l>
               <l n="739">aut haec Sicania pepigisti captus in ora?</l>
               <l n="740">bella tuus toto natus contra omnia pacta</l>
               <l n="741">exercet Latio et perruptis molibus Alpis</l>
               <l n="742">eluctatus adest: feruet gens Itala Marte</l>
               <l n="743">barbarico, et refluunt obstructi stragibus amnes.’</l>
               <l n="744">post quae Poenus ait: ‘Decimum modo coeperat annum</l>
               <l n="745">excessisse puer, nostro cum bella Latinis</l>
               <l n="746">concepit iussu, licitum nec fallere diuos</l>
               <l n="747">iuratos patri. quod si Laurentia uastat</l>
               <l n="748">nunc igni regna et Phrygias res uertere temptat,</l>
               <l n="749">o pietas, o sancta fides, o uera propago!</l>
               <l n="750">atque utinam amissum reparet decus!’ inde citato</l>
               <l n="751">celsus abit gressu, maiorque recessit imago. </l>
               <l n="752">Exin designat uates, qui iura sub armis</l>
               <l n="753">poscenti dederint populo primique petitas</l>
               <l n="754">miscuerint Italis Piraeo litore leges.</l>
               <l n="755">laetatur spectatque uirum insatiabilis ora</l>
               <l n="756">Scipio et appellet cunctos, ni magna sacerdos</l>
               <l n="757">admoneat turbae innumera<add>e</add>: ‘Quot milia toto</l>
               <l n="758">credis in orbe, puer, lustras dum singula uisu,</l>
               <l n="759">descendisse Erebo? nullo non tempore abundans</l>
               <l n="760">umbrarum huc agitur torrens, uectatque capaci</l>
               <l n="761">agmina mole Charon, et sufficit improba puppis.’</l>
               <l n="762">post haec ostendens iuuenem sic uirgo profatur:</l>
               <l n="763">‘Hic ille est, tellure uagus qui uictor in omni</l>
               <l n="764">cursu signa tulit, cui peruia Bactra Dahaeque,</l>
               <l n="765">qui Gangen bibit et Pellaeo ponte Niphaten</l>
               <l n="766">astrinxit, cui stant sacro sua moenia Nilo.’</l>
               <l n="767">incipit Aeneades: ‘Libyci certissima proles</l>
               <l n="768">Hammonis, quando exuperat tua gloria cunctos</l>
               <l n="769">indubitata duces similique cupidine rerum</l>
               <l n="770">pectora nostra calent, quae te uia, fare, superbum</l>
               <l n="771">ad decus et summas laudum perduxerit arces.’</l>
               <l n="772">ille sub haec: ‘Turpis lenti sollertia Martis.</l>
               <l n="773">audendo bella expedias. pigra extulit artis</l>
               <l n="774">haud umquam sese uirtus. tu magna gerendi</l>
               <l n="775">praecipita tempus: mors atra impendet agenti.’</l>
               <l n="776">haec effatus abit. Croesi mox aduolat umbra,</l>
               <l n="777">diues apud superos, sed mors aequarat egenis. </l>
               <l n="778">Atque hic Elysio tendentem limite cernens</l>
               <l n="779">effigiem iuuenis, caste cui uitta ligabat</l>
               <l n="780">purpurea effusos per colla nitentia crines,</l>
               <l n="781">
                  <q>Dic,</q> ait ‘hic quinam, uirgo? nam luce refulget</l>
               <l n="782">praecipua frons sacra uiro, multaeque secuntur</l>
               <l n="783">mirantes animae et laeto clamore frequentant.</l>
               <l n="784">qui uultus! quam, si Stygia non esset in umbra,</l>
               <l n="785">dixissem facile esse deum!’ <q>Non falleris:</q> inquit</l>
               <l n="786">docta comes Triuiae ‘meruit deus esse uideri,</l>
               <l n="787">et fuit in tanto non paruum pectore numen.</l>
               <l n="788">carmine complexus terram, mare, sidera, manis</l>
               <l n="789">et cantu Musas et Phoebum aequauit honore.</l>
               <l n="790">atque haec cuncta prius quam cerneret ordine terris</l>
               <pb/>
               <l n="791">prodidit ac uestram tulit usque ad sidera Troiam.’</l>
               <l n="792">Scipio perlustrans oculis laetantibus umbram,</l>
               <l n="793">‘Si nunc fata darent, ut Romula facta per orbem</l>
               <l n="794">hic caneret uates, quanto maiora futuros</l>
               <l n="795">facta eadem intrarent hoc’ inquit ‘teste nepotes!</l>
               <l n="796">felix Aeacide, cui tali contigit ore</l>
               <l n="797">gentibus ostendi, creuit tua carmine uirtus.’ </l>
               <l n="798">Sed, quae tanta adeo gras<add>s</add>antum turba, requirens,</l>
               <l n="799">heroum effigies maiorisque accipit umbras.</l>
               <l n="800">inuicto stupet Aeacide, stupet Hectore magno</l>
               <l n="801">Aiacisque gradum uenerandaque Nestoris ora</l>
               <l n="802">miratur, geminos aspectat laetus Atridas</l>
               <l n="803">iamque Ithacum corde aequantem Peleia facta.</l>
               <l n="804">uicturam hinc cernit Ledaei Castoris umbram:</l>
               <l n="805">alternam lucem peragebat in aethere Pollux. </l>
               <l n="806">Sed subito uultus monstrata Lauinia traxit.</l>
               <l n="807">nam uirgo admonuit tempus cognoscere manis</l>
               <l n="808">femineos, ne cunctantem lux alma uocaret.</l>
               <l n="809">
                  <q>Felix haec</q> inquit ‘Veneris nurus ordine longo</l>
               <l n="810">Troiugenas iunxit sociata prole Latinis.</l>
               <l n="811">uis et Martigenae thalamos spectare Quirini?</l>
               <l n="812">Hersiliam cerne: hirsutos cum sperneret olim</l>
               <l n="813">gens uicina procos, pastori rapta marito</l>
               <l n="814">intrauitque casae culmique e stramine fultum</l>
               <l n="815">pressit laeta torum et soceros reuocauit ab armis.</l>
               <l n="816">aspice Carmentis gressus. Euandria mater</l>
               <l n="817">haec fuit et uestros tetigit praesaga labores.</l>
               <l n="818">uis et, quos Tanaquil uultus gerat? haec quoque castae</l>
               <l n="819">augurio ualuit mentis uenturaque dixit</l>
               <l n="820">regna uiro et dextros agnouit in alite diuos.</l>
               <l n="821">ecce pudicitiae Latium decus, inclita leti</l>
               <l n="822">fert frontem atque oculos terrae Lucretia fixos.</l>
               <l n="823">non datur, heu tibi, Roma (nec est, quod malle deceret),</l>
               <l n="824">hanc laudem retinere diu. Verginia iuxta,</l>
               <l n="825">cerne, cruentato uulnus sub pectore seruat,</l>
               <l n="826">tristia defensi ferro monumenta pudoris,</l>
               <l n="827">et patriam laudat miserando in uulnere dextram.</l>
               <l n="828">illa est, quae Thybrim, quae fregit Lydia bella,</l>
               <l n="829">nondum passa marem, qualis optabit habere</l>
               <l n="830">quondam Roma uiros, contemptrix Cloelia sexus.’</l>
               <l n="831">cum subito aspectu turbatus Scipio poscit,</l>
               <l n="832">quae poenae causa, et qui sint in crimine manes,</l>
               <l n="833">tum uirgo: ‘Patrios fregit quae curribus artus</l>
               <l n="834">et stetit adductis super ora trementia frenis,</l>
               <l n="835">Tullia non ullos satis exhaustura labores</l>
               <l n="836">ardenti Phlegethonte natat. fornacibus atris</l>
               <l n="837">fons rapidus furit atque ustas sub gurgite cautes</l>
               <l n="838">egerit et scopulis pulsat flagrantibus ora.</l>
               <l n="839">illa autem, quae tondetur praecordia rostro</l>
               <l n="840">alitis (en quantum resonat plangentibus alis</l>
               <l n="841">armiger ad pastus rediens Iouis!), hostibus arcem</l>
               <l n="842">uirgo, immane nefas, adamato prodidit auro</l>
               <l n="843">Tarpeia et pactis reserauit claustra Sabinis.</l>
               <pb/>
               <l n="844">iuxta (nonne uides? neque enim leuiora domantur</l>
               <l n="845">delicta) inlatrat ieiunis faucibus Orthrus,</l>
               <l n="846">armenti quondam custos immanis Hiberi,</l>
               <l n="847">et morsu petit et polluto euiscerat ungue.</l>
               <l n="848">nec par poena tamen sceleri: sacraria Vestae</l>
               <l n="849">polluit exuta sibi uirginitate sacerdos.</l>
               <l n="850">sed satis haec uidisse, satis.’ Mox deinde: ‘Videnti</l>
               <l n="851">nunc animas tibi, quae potant obliuia, paucas</l>
               <l n="852">in fine enumerasse paro et remeare tenebris.</l>
               <l n="853">hic Marius: nec multa dies iam restat ituro</l>
               <l n="854">aetheriam in lucem. ueniet tibi origine parua</l>
               <l n="855">in longum imperium consul. nec Sulla morari</l>
               <l n="856">iussa potest aut amne diu potare soporo:</l>
               <l n="857">lux uocat et nulli diuum mutabile fatum.</l>
               <l n="858">imperium hic primus rapiet, sed gloria culpae,</l>
               <l n="859">quod reddet solus, nec tanto in nomine quisquam</l>
               <l n="860">existet, Sullae qui se uelit esse secundum.</l>
               <l n="861">ille, hirta cui subrigitur coma fronte, decorum</l>
               <l n="862">et gratum terris Magnus caput: ille deum gens,</l>
               <l n="863">stelligerum attollens apicem, Troianus Iulo</l>
               <l n="864">Caesar auo. quantas moles, cum sede reclusa</l>
               <l n="865">hinc tandem erumpent, terraque marique mouebunt!</l>
               <l n="866">heu miseri, quotiens toto pugnabitis orbe,</l>
               <l n="867">nec leuiora lues quam uictus crimina, uictor.’ </l>
               <l n="868">Tum iuuenis lacrimans: ‘Restare haec ordine duro</l>
               <l n="869">lamentor rebus Latiis. sed luce remota</l>
               <l n="870">si nulla est uenia et merito mors ipsa laborat,</l>
               <l n="871">perfidiae Poenus quibus aut Phlegethontis in undis</l>
               <l n="872">exuret ductor scelus, aut quae digna renatos</l>
               <l n="873">ales in aeternum laniabit morsibus artus?’</l>
               <l n="874">
                  <q>Ne metue:</q> exclamat uates ‘non uita sequetur</l>
               <l n="875">inuiolata uirum: patria non ossa quiescent.</l>
               <l n="876">namque ubi fractus opum magnae certamine pugnae</l>
               <l n="877">pertulerit uinci turpemque orare salutem,</l>
               <l n="878">rursus bella uolet Macetum instaurare sub armis.</l>
               <l n="879">damnatusque doli desertis coniuge fida</l>
               <l n="880">et dulci nato linquet Carthaginis arces</l>
               <l n="881">atque una profugus lustrabit caerula puppe.</l>
               <l n="882">hinc Cilicis Tauri saxosa cacumina uiset.</l>
               <l n="883">pro! quanto leuius mortalibus aegra subire</l>
               <l n="884">seruitia atque hiemes aestusque fugamque fretumque</l>
               <l n="885">atque famem, quam posse mori! post Itala bella</l>
               <l n="886">Assyrio famulus regi falsusque cupiti</l>
               <l n="887">Ausoniae motus dubio petet aequora uelo,</l>
               <l n="888">donec Prusiacas delatus segniter oras</l>
               <l n="889">altera seruitia imbelli patietur in aeuo</l>
               <l n="890">et latebram munus regni. perstantibus inde</l>
               <l n="891">Aeneadis reddique sibi poscentibus hostem,</l>
               <l n="892">pocula furtiuo rapiet properata ueneno</l>
               <l n="893">ac tandem terras longa formidine soluet.’ </l>
               <l n="894">Haec uates, Erebique cauis se reddidit umbris.</l>
               <l n="895">tum laetus socios iuuenis portumque reuisit.</l>
               <pb/>
            </div>

            <div type="textpart" subtype="book" n="14">

               <l n="1">Flectite nunc uestros, Heliconis numina, cantus</l>
               <l n="2">Ortygiae pelagus Siculique ad litoris urbes.</l>
               <l n="3">muneris hic uestri labor est, modo Daunia regna</l>
               <l n="4">Aeneadum, modo Sicanios accedere portus,</l>
               <l n="5">aut Macetum lustrare domos et Achaica rura</l>
               <l n="6">aut uaga Sardoo uestigia tinguere fluctu</l>
               <l n="7">uel Tyriae quondam regnata mapalia genti</l>
               <l n="8">extremumue diem et terrarum inuisere metas.</l>
               <l n="9">sic poscit sparsis Mauors agitatus in oris.</l>
               <l n="10">ergo age, qua litui, qua ducunt bella, sequamur. </l>
               <l n="11">Ausoniae pars magna iacet Trinacria tellus,</l>
               <l n="12">ut semel expugnante Noto et uastantibus undis</l>
               <l n="13">accepit freta caeruleo propulsa tridente.</l>
               <l n="14">namque per occultum caeca ui turbinis olim</l>
               <l n="15">impactum pelagus laceratae uiscera terrae</l>
               <l n="16">discidit et medio perrumpens arua profundo</l>
               <l n="17">cum populis pariter conuulsis transtulit urbes.</l>
               <l n="18">ex illo seruans rapidus diuortia Nereus</l>
               <l n="19">saeuo diuiduos coniungi pernegat aestu.</l>
               <l n="20">sed spatium, quod dissociat consortia terrae,</l>
               <l n="21">latratus fama est (sic arta interuenit unda)</l>
               <l n="22">et matutinos uolucrum tramittere cantus.</l>
               <l n="23">multa solo uirtus: iam reddere faenus aratris,</l>
               <l n="24">iam montis umbrare olea, dare nomina Baccho</l>
               <l n="25">cornipedemque citum lituis generasse ferendis,</l>
               <l n="26">nectare Cecropias Hyblaeo accedere ceras.</l>
               <l n="27">hic et Paeonios arcano sulphure fontis,</l>
               <l n="28">hic Phoebo digna et Musis uenerabere uatum</l>
               <l n="29">ora excellentum, sacras qui carmine siluas</l>
               <l n="30">quique Syracosia resonant Helicona camena.</l>
               <l n="31">promptae gens linguae, ast eadem, cum bella cieret,</l>
               <l n="32">portus aequoreis sueta insignire tropaeis. </l>
               <l n="33">Post dirum Antipha<add>t</add>ae sceptrum et Cyclopia regna</l>
               <l n="34">uomere uerterunt primum noua rura Sicano—</l>
               <l n="35">Pyrene misit populos, qui nomen ab amne</l>
               <l n="36">ascitum patrio terrae imposuere uacanti.</l>
               <l n="37">mox Ligurum pubes Siculo ductore nouauit</l>
               <l n="38">possessis bello mutata uocabula regnis.</l>
               <l n="39">nec Cres dedecori fuit accola: duxerat actos</l>
               <l n="40">moenibus e centum non fausta ad proelia Minos,</l>
               <l n="41">Daedaleam repetens poenam. qui fraude nefanda</l>
               <l n="42">postquam perpetuas iudex concessit ad umbras</l>
               <l n="43">Cocalidum insidiis, fesso Minoia turba</l>
               <l n="44">bellandi studio Siculis subsedit in oris.</l>
               <l n="45">miscuerunt Phrygiam prolem Troianus Acestes</l>
               <l n="46">Troianusque Helymus, structis qui pube secuta</l>
               <l n="47">in longum ex sese donarunt nomina muris.</l>
               <l n="48">nec Zanclaea gerunt obscuram moenia famam,</l>
               <l n="49">dextera quam tribuit posito Saturnia telo.</l>
               <l n="50">sed decus Hennaeis haud ullum pulchrius oris,</l>
               <l n="51">quam quae Sisyphio fundauit nomen ab Isth<add>m</add>o</l>
               <l n="52">et multum ante alias Ephyraeis fulget alumnis.</l>
               <l n="53">hic Arethusa suum piscoso fonte receptat</l>
               <l n="54">Alpheon sacrae portantem signa coronae. </l>
               <l n="55">At non aecus amat Trinacria Mulciber antra.</l>
               <l n="56">nam Lipare uastis subter depasta caminis</l>
               <pb/>
               <l n="57">sulphureum uomit exeso de uertice fumum.</l>
               <l n="58">ast Aetna eructat tremefactis cautibus ignis</l>
               <l n="59">inclusi gemitus, pelagique imitata furorem</l>
               <l n="60">murmure per caecos tonat inrequieta fragoris</l>
               <l n="61">nocte dieque simul. fonte e Phlegethontis ut atro</l>
               <l n="62">flammarum exundat torrens piceaque procella</l>
               <l n="63">semiambusta rotat liquefactis saxa cauernis.</l>
               <l n="64">sed quamquam largo flammarum exaestuet intus</l>
               <l n="65">turbine et adsidue subnascens profluat ignis,</l>
               <l n="66">summo cana iugo cohibet, mirabile dictu,</l>
               <l n="67">uicinam flammis glaciem, aeternoque rigore</l>
               <l n="68">ardentes horrent scopuli: stat uertice celsi</l>
               <l n="69">collis hiemps calidaque niuem tegit atra fauilla. </l>
               <l n="70">Quid referam Aeolio regnatas nomine terras</l>
               <l n="71">uentorumque domos atque addita claustra procellis?</l>
               <l n="72">hic uersi penitus Pelopea ad regna Pachyni</l>
               <l n="73">pulsata Ionio respondent saxa profundo.</l>
               <l n="74">hic contra Libyamque situm Caurosque furentis</l>
               <l n="75">cernit deuexas Lilybaeon nobile chelas.</l>
               <l n="76">at, qua diuersi lateris frons tertia terrae</l>
               <l n="77">uergit in Italiam prolato ad litora dorso,</l>
               <l n="78">celsus harenosa tollit se mole Pelorus. </l>
               <l n="79">His longo mitis placide dominator in aeuo</l>
               <l n="80">praefuerat terris Hieron, tractare sereno</l>
               <l n="81">imperio uulgum pollens et pectora nullo</l>
               <l n="82">parentum exagitare metu, pactamque per aras</l>
               <l n="83">haud facilis temerare fidem socialia iura</l>
               <l n="84">Ausoniis multos seruarat casta per annos.</l>
               <l n="85">uerum, ubi fata uirum fragili soluere senecta,</l>
               <l n="86">primaeuo cessit sceptrum exitiale nepoti,</l>
               <l n="87">et placida indomitos accepit regia mores.</l>
               <l n="88">namque bis octonis nondum rex praeditus annis</l>
               <l n="89">caligare alto in solio nec pondera regni</l>
               <l n="90">posse pati et nimium fluxis confidere rebus.</l>
               <l n="91">iamque breui nullum, delicta tuentibus armis,</l>
               <l n="92">fas notum ignotumque nefas. uilissima regi</l>
               <l n="93">cura pudor. tam praecipiti materna furori</l>
               <l n="94">Pyrrhus origo dabat stimulos proauique superbum</l>
               <l n="95">Aeacidae genus atque aeternus carmine Achilles.</l>
               <l n="96">ergo ardor subitus Poenorum incepta fouendi,</l>
               <l n="97">nec sceleri mora: <add>iam</add> iungit noua foedera, pacto</l>
               <l n="98">cederet ut Siculis uictor Sidonius oris.</l>
               <l n="99">sed stabant Poenae, tumulumque negabat Erinys,</l>
               <l n="100">qua modo pactus erat socium non cernere, terra.</l>
               <l n="101">saeuos namque pati fastus iuuenemque cruento</l>
               <l n="102">flagrantem luxu et miscentem turpia diris</l>
               <l n="103">haud ultra faciles, quos ira metusque coquebat,</l>
               <l n="104">iurati obtruncant. nec iam modus ensibus: addunt</l>
               <l n="105">femineam caedem atque insontum rapta sororum</l>
               <l n="106">corpora prosternunt ferro. noua saeuit in armis</l>
               <l n="107">libertas iactatque iugum: pars Punica castra,</l>
               <l n="108">pars Italos et nota uolunt, nec turba furentum</l>
               <l n="109">defit quae neutro sociari foedere malit. </l>
               <l n="110">Tali Trinacriae motu rebusque Sicanis</l>
               <l n="111">exitio regis trepidis, sublimis honore</l>
               <l n="112">(tertia nam Latios renouarat purpura fasces)</l>
               <l n="113">Marcellus classem Zanclaeis appulit oris.</l>
               <pb/>
               <l n="114">atque ubi cuncta uiro caedesque exposta tyranni</l>
               <l n="115">ambiguaeque hominum mentes, Carthaginis arma</l>
               <l n="116">quos teneant et quanta locos, quod uulgus amicum</l>
               <l n="117">duret Troiugenis, quantos Arethusa tumores</l>
               <l n="118">concipiat perstetque suas non pandere portas,</l>
               <l n="119">incumbit bello ac totam per proxima raptim</l>
               <l n="120">armorum effundit flammato pectore pestem.</l>
               <l n="121">non aliter Boreas, Rhodopes a uertice praeceps</l>
               <l n="122">cum sese immisit decimoque uolumine pontum</l>
               <l n="123">expulit in terras, sequitur cum murmure molem</l>
               <l n="124">eiecti maris et stridentibus adfremit alis.</l>
               <l n="125">prima Leontinos uastarunt proelia campos,</l>
               <l n="126">regnatam diro quondam Laestrygone terram.</l>
               <l n="127">instabat ductor, cui tarde uincere Graias</l>
               <l n="128">par erat ac uinci turmas. ruit aequore toto</l>
               <l n="129">(femineum credas maribus concurrere uulgum)</l>
               <l n="130">et Cereri placitos fecundat sanguine campos.</l>
               <l n="131">sternuntur passim, pedibusque euadere letum</l>
               <l n="132">eripuit rapidus Mauors. nam ut cuique salutem</l>
               <l n="133">promisit fuga, praeueniens dux occupat ense.</l>
               <l n="134">
                  <q>Ite, gregem metite imbellem ac succidite ferro:</q>
               </l>
               <l n="135">clamat cunctantis urgens umbone cateruas</l>
               <l n="136">‘pigro luctandi studio certamen in umbra</l>
               <l n="137">molle pati docta et gaudens splendescere oliuo</l>
               <l n="138">stat, mediocre decus uincentum, ignaua iuuentus.</l>
               <l n="139">haec laus sola datur, si uiso uincitis hoste.’</l>
               <l n="140">ingruit audito ductore exercitus omnis,</l>
               <l n="141">solaque, quod superest, secum certamina norunt,</l>
               <l n="142">quis dextra antistet spoliisque excellat opimis.</l>
               <l n="143">Euboici non per scopulos inlisa Caphereo</l>
               <l n="144">Euripi magis unda furit, pontumue sonantem</l>
               <l n="145">eicit angusto uiolentius ore Propontis,</l>
               <l n="146">nec feruet maiore fretum rapiturque tumultu</l>
               <l n="147">quod ferit Herculeas extremo sole columnas. </l>
               <l n="148">Mite tamen dextrae decus inter proelia tanta</l>
               <l n="149">enituit fama. miles Tyrrhenus (Asilo</l>
               <l n="150">nomen erat) captus quondam ad Trasimenna fluenta,</l>
               <l n="151">seruitium facile et dominantis mollia iussa</l>
               <l n="152">expertus Beryae, patrias remearat ad oras</l>
               <l n="153">sponte fauentis eri, repetitisque impiger armis</l>
               <l n="154">tum ueteres Siculo casus Mauorte piabat.</l>
               <l n="155">atque is, dum medios inter fera proelia miscet,</l>
               <l n="156">inlatus Beryae, cui, pacta ad regia misso</l>
               <l n="157">Poenorum a populis sociataque bella gerenti,</l>
               <l n="158">aerato cassis munimine clauserat ora,</l>
               <l n="159">inuadit ferro iuuenem trepideque ferentem</l>
               <l n="160">instabilis retro gressus prosternit harena.</l>
               <l n="161">at miser audita uictoris uoce trementem</l>
               <l n="162">cunctantemque animam Stygia ceu sede reducens,</l>
               <l n="163">cassidis a mento male fidae uincula rumpit</l>
               <l n="164">iungebatque preces atque addere uerba parabat.</l>
               <l n="165">sed subito aspectu et noto conterritus ore</l>
               <l n="166">Tyrrhenus ferrumque manu reuocauit et ultro</l>
               <l n="167">talia cum gemitu lacrimis effudit obortis:</l>
               <l n="168">‘Ne, quaeso, supplex lucem dubiusque precare:</l>
               <l n="169">fas hostem seruare mihi. multo optimus ille</l>
               <l n="170">militiae, cui postremum est primumque, tueri</l>
               <l n="171">inter bella fidem: tu letum euadere nobis</l>
               <l n="172">das prior et seruas nondum seruatus ab hoste.</l>
               <l n="173">haud equidem dignum memet, quae tristia uidi,</l>
               <l n="174">abnuerim dignumque iterum in peiora reuolui,</l>
               <l n="175">si tibi per medios ignis mediosque per ensis</l>
               <l n="176">non dederit mea dextra uiam.’ sic fatur et ultro</l>
               <l n="177">attollit uitaque exaequat munera uitae.</l>
               <pb/>
               <l n="178">At, compos Sicula primum certaminis ora</l>
               <l n="179">coepti, Marcellus uictricia signa quieto</l>
               <l n="180">agmine progrediens Ephyraea ad moenia uertit.</l>
               <l n="181">inde Syracosias castris circumdedit arces.</l>
               <l n="182">sed ferri languebat amor. sedare monendo</l>
               <l n="183">pectora caeca uirum atque iras euellere hauebat.</l>
               <l n="184">nec (renuant si forte sibi et si mitia malle</l>
               <l n="185">credant esse metum) laxis seruatur omissa</l>
               <l n="186">obsidio claustris: quin contra intentior ipse</l>
               <l n="187">inuigilat cautis, fronte imperterritus, armis</l>
               <l n="188">et struit arcana necopina pericula cura.</l>
               <l n="189">haud secus Eridani stagnis ripaue Caystri</l>
               <l n="190">innatat albus olor pronoque immobile corpus</l>
               <l n="191">dat fluuio et pedibus tacitas eremigat undas. </l>
               <l n="192">Interea, dum incerta labat sententia clausis,</l>
               <l n="193">exciti populi atque urbes socia arma ferebant:</l>
               <l n="194">incumbens Messena freto minimumque reuulsa</l>
               <l n="195">discreta Italia atque Osco memorabilis ortu:</l>
               <l n="196">tum Catane, nimium ardenti uicina Typhoeo</l>
               <l n="197">et generasse pios quondam celeberrima fratres,</l>
               <l n="198">et cui non licitum fatis, Camarina, moueri:</l>
               <l n="199">tum, quae nectareis uocat ad certamen Hymetton,</l>
               <l n="200">audax Hybla, fauis, palmaque arbusta Selinus</l>
               <l n="201">et, iusti quondam portus, nunc litore solo</l>
               <l n="202">subsidium infidum fugientibus aequora, Myl<add>a</add>e:</l>
               <l n="203">necnon altus Eryx, necnon e uertice celso</l>
               <l n="204">Centuripae largoque uirens Entella Lyaeo,</l>
               <l n="205">Entella, Hectoreo dilectum nomen Acestae.</l>
               <l n="206">non T<add>h</add>apsos, non e tumulis glacialibus Acrae</l>
               <l n="207">defuerunt. Agyrina manus geminoque Lacone</l>
               <l n="208">Tyndaris attollens sese adfluit. altus equorum</l>
               <l n="209">mille rapit turmam atque hinnitibus aera flammat</l>
               <l n="210">pulueream uoluens Acragas ad inania nubem.</l>
               <l n="211">ductor Grosphus erat, cuius caelata gerebat</l>
               <l n="212">taurum parma trucem, poenae monimenta uetustae.</l>
               <l n="213">ille, ubi torreret subiectis corpora flammis,</l>
               <l n="214">mutabat gemitus mugitibus, actaque ueras</l>
               <l n="215">credere erat stabulis armenta effundere uoces,</l>
               <l n="216">haud impune quidem: nam dirae conditor artis</l>
               <l n="217">ipse suo moriens immugit flebile tauro.</l>
               <l n="218">uenit ab amne trahens nomen Gela, uenit Halaesa</l>
               <l n="219">et qui praesenti domitant periura Palici</l>
               <l n="220">pectora supplicio, Troianaque uenit Acesta,</l>
               <l n="221">quique per Aetnaeos Acis petit aequora fines</l>
               <l n="222">et dulci gratam Nereida perluit unda.</l>
               <l n="223">aemulus ille tuo quondam, Polypheme, calori,</l>
               <l n="224">dum fugit agrestem uiolenti pectoris iram,</l>
               <l n="225">in tenuis liquefactus aquas euasit et hostem</l>
               <l n="226">et tibi uictricem, Galatea, immiscuit undam.</l>
               <l n="227">necnon qui potant Hypsamque Alabimque sonoro<add>s</add>
               </l>
               <l n="228">et perlucentem splendenti gurgite Achaten,</l>
               <l n="229">qui fontis, uage Chrysa, tuos et pauperis aluei</l>
               <l n="230">Hipparin ac facilem superari gurgite parco</l>
               <l n="231">Pantagian rapidique colunt uada flaua Syma<add>e</add>thi.</l>
               <l n="232">litora Thermarum, prisca dotata camena,</l>
               <l n="233">armauere suos, qua mergitur Himera ponto</l>
               <l n="234">Aeolio. nam diuiduas se scindit in oras</l>
               <l n="235">nec minus occasus petit incita quam petit ortus.</l>
               <l n="236">Nebrodes gemini nutrit diuortia fontis,</l>
               <l n="237">quo mons Sicania non surgit ditior umbrae.</l>
               <l n="238">Henna deum lucis sacra<add>s</add> dedit ardua dextra<add>s</add>.</l>
               <l n="239">hic specus ingentem laxans telluris hiatum</l>
               <l n="240">caecum iter ad manis tenebroso limite pandit,</l>
               <l n="241">qua nouus ignotas Hymenaeus uenit in oras,</l>
               <l n="242">hac Stygius quondam stimulante cupidine rector</l>
               <pb/>
               <l n="243">ausus adire diem, maestoque Acheronte relicto</l>
               <l n="244">egit in inlicitas currum per inania terras.</l>
               <l n="245">tum rapta praeceps Hennaea uirgine flexit</l>
               <l n="246">attonitos caeli uisus lucemque pauentis</l>
               <l n="247">in Styga rursus equos et praedam condidit umbris.</l>
               <l n="248">Romanos Petraea duces, Romana petiuit</l>
               <l n="249">foedera Callipolis lapidosique Engyon arui,</l>
               <l n="250">Hadranum Ergetiumque simul telaque superba</l>
               <l n="251">lanigera Melite et litus piscosa Calacte,</l>
               <l n="252">quaeque procelloso Cephaloedias ora profundo</l>
               <l n="253">caeruleis horret campis pascentia cete,</l>
               <l n="254">et qui correptas sorbentem uerticis haustu</l>
               <l n="255">atque iterum e fundo iaculantem ad sidera puppis</l>
               <l n="256">Tauromenitana cernunt de sede Charybdim.</l>
               <l n="257">haec Latium manus et Laurentia signa fouebat. </l>
               <l n="258">Cetera Elissaeis aderat gens Sicana uotis.</l>
               <l n="259">mille Agathy<add>r</add>na dedit perflataque Trogilos Austris,</l>
               <l n="260">mille Thoanteae sedes Phacelina Dianae.</l>
               <l n="261">tergemino uenit numero fecunda Panhormos,</l>
               <l n="262">seu siluis sectere feras seu retibus aequor</l>
               <l n="263">uerrere seu caelo libeat traxisse uolucrem.</l>
               <l n="264">non Herbesos iners, non Naulocha pigra pericli</l>
               <l n="265">sederunt, non frondosis Morgentia campis</l>
               <l n="266">abstinuit Marte infido. comitata Menaeis</l>
               <l n="267">uenit Amastra uiris et paruo nomine Tisse</l>
               <l n="268">et Netum et Mutyce pubesque liquentis Achaeti.</l>
               <l n="269">Sidonios Drepane atque undae clamosus Helorus</l>
               <l n="270">et mox seruili uastata Triocala bello,</l>
               <l n="271">Sidonios Arbela ferox et celsus Ietas</l>
               <l n="272">et bellare Tabas docilis Cossyraque parua</l>
               <l n="273">nec maior† Megara iunctae concordibus ausis</l>
               <l n="274">iuuere et strato Gaulum spectabile ponto,</l>
               <l n="275">cum sonat alcyones cantu nidosque natantis</l>
               <l n="276">immota gestat sopitis fluctibus unda.</l>
               <l n="277">ipsa Syracusae patulos urbs inclita muro<add>s</add>
               </l>
               <l n="278">milite collecto uariisque impleuerat armis.</l>
               <l n="279">ductores facilem impelli laetamque tumultus</l>
               <l n="280">uaniloquo plebem furiabant insuper ore:</l>
               <l n="281">numquam hoste intratos muros et quattuor arces,</l>
               <l n="282">et Salaminiacis quantam Eoisque tropaeis</l>
               <l n="283">ingenio portus urbs inuia fecerit umbram,</l>
               <l n="284">spectatum proauis: ter centum ante ora triremes</l>
               <l n="285">unum naufragium, mersasque impune profundo</l>
               <l n="286">clade pharetrigeri subnixas regis Athenas.</l>
               <l n="287">flammabant uulgum geniti Carthagine fratres,</l>
               <l n="288">Poeni matre genus, sed quos, sub crimine pulsus</l>
               <l n="289">urbe Syracosia, Libycis eduxerat oris</l>
               <l n="290">Trinacrius genitor, geminaque a stirpe parentum</l>
               <l n="291">astus miscebant Tyrios leuitate Sicana. </l>
               <l n="292">Quae cernens ductor, postquam immedicabile uisum</l>
               <l n="293">seditio, atque ultro bellum surgebat ab hoste,</l>
               <l n="294">testatus diuos Siculorum amnesque lacusque</l>
               <l n="295">et fontis, Arethusa, tuos, ad bella uocari</l>
               <l n="296">inuitum (quae sponte diu non sumpserit, hostem</l>
               <l n="297">induere arma sibi), telorum turbine uasto</l>
               <l n="298">adgreditur muros atque armis intonat urbi.</l>
               <l n="299">par omnis simul ira rapit, certantque ruuntque.</l>
               <l n="300">turris multiplici surgens ad sidera tecto</l>
               <l n="301">exibat, tabulata decem cui crescere Graius</l>
               <l n="302">fecerat et multas nemorum consumpserat umbras.</l>
               <l n="303">armatam hinc igni pinum et deuoluere saxa</l>
               <pb/>
               <l n="304">certabant calidaeque picis diffundere pestem.</l>
               <l n="305">huic procul ardentem iaculatus lampada Cimber</l>
               <l n="306">conicit et lateri telum exitiabile figit.</l>
               <l n="307">pascitur adiutu<add>s</add> Vulcanus turbine uenti,</l>
               <l n="308">gliscentemque trahens turris per uiscera labem</l>
               <l n="309">perque altam molem et totiens nascentia tecta</l>
               <l n="310">scandit ouans rapidusque uorat crepitantia flammis</l>
               <l n="311">ro<add>bo</add>ra et, ingenti simul exundante uapore</l>
               <l n="312">ad caelum, uictor nutantia culmina lambit.</l>
               <l n="313">implentur fumo et nebula caliginis atrae,</l>
               <l n="314">nec cuiquam euasisse datur, ceu fulminis ictu</l>
               <l n="315">correptae rapido in cineres abi<add>e</add>re ruinae. </l>
               <l n="316">Par contra pelago miseris fortuna carinis.</l>
               <l n="317">namque ubi se propius tectis urbique tulere,</l>
               <l n="318">qua portus muris pacatas adplicat undas,</l>
               <l n="319">improuisa nouo pestis conterruit astu.</l>
               <l n="320">trabs fabre teres atque erasis undique nodis</l>
               <l n="321">nauali similis malo praefixa gerebat</l>
               <l n="322">uncae tela manus: ea celso ex aggere muri</l>
               <l n="323">bellantis curui rapiebat in aera ferri</l>
               <l n="324">unguibus et mediam reuocata ferebat in urbem.</l>
               <l n="325">nec solos uis illa uiros, quin saepe triremem</l>
               <l n="326">belligerae rapuere trabes, cum desuper actum</l>
               <l n="327">incuterent puppi chalybem morsusque tenacis.</l>
               <l n="328">qui, simul adfixo uicina in robora ferro</l>
               <l n="329">sustulerant sublime ratem, miserabile uisu,</l>
               <l n="330">per subitum rursus laxatis arte catenis</l>
               <l n="331">tanta praecipitem reddebant mole profundo</l>
               <l n="332">ut totam haurirent undae cum milite puppem.</l>
               <l n="333">his super insidiis angusta foramina murus</l>
               <l n="334">arte cauata dabat, per quae c<add>l</add>am fundere tela</l>
               <l n="335">tutum erat, opposito mittentibus aggere ualli.</l>
               <l n="336">
                  <add>nec</add> sine fraude labos, arta ne rursus eodem</l>
               <l n="337">spicula ab hoste uia uicibus contorta redirent.</l>
               <l n="338">calliditas Graia atque astus pollentior armis</l>
               <l n="339">Marcellum tantasque minas terraque marique</l>
               <l n="340">arcebat, stabatque ingens ad moenia bellum. </l>
               <l n="341">Vir fuit Isthmiacis decus immortale colonis,</l>
               <l n="342">ingenio facile ante alios telluris alumnos,</l>
               <l n="343">nudus opum, sed cui caelum terraeque paterent.</l>
               <l n="344">ille, nouus pluuias Titan ut proderet ortu</l>
               <l n="345">fuscatis tristis radiis, ille, haereat anne</l>
               <l n="346">pendeat instabilis tellus, cur foedere certo</l>
               <l n="347">hunc adfusa globum Tethys circumliget undis</l>
               <l n="348">nouerat atque una pelagi lunaeque labores,</l>
               <l n="349">et pater Oceanus qua lege effunderet aestus.</l>
               <l n="350">non illum mundi numerasse capacis harenas</l>
               <l n="351">uana fides. puppis etiam constructaque saxa</l>
               <l n="352">feminea traxisse ferunt contra ardua dextra. </l>
               <l n="353">Hic dum Italum ductorem astu Teucrosque fatigat,</l>
               <l n="354">adnabat centum late Sidonia uelis</l>
               <l n="355">classis subsidio et scindebat caerula rostris.</l>
               <l n="356">erigitur subitas in spes Arethusia proles</l>
               <l n="357">adiungitque suas portu progressa carinas.</l>
               <l n="358">nec contra Ausonius tonsis aptare lacertos</l>
               <l n="359">addubitat mersisque celer fodit aequora remis.</l>
               <l n="360">uerberibus torsere fretum: salis icta frequenti</l>
               <l n="361">albescit pulsu facies, perque aequora late</l>
               <l n="362">spumat canenti sulcatus gurgite limes.</l>
               <l n="363">insultant pariter pelago, ac Neptunia regna</l>
               <l n="364">tempestate noua trepidant. tum uocibus aequor</l>
               <pb/>
               <l n="365">personat, et clamat scopulis clamoris imago.</l>
               <l n="366">ac iam diffusus uacua bellator in unda</l>
               <l n="367">cornibus ambierat patulos ad proelia fluctus,</l>
               <l n="368">nauali claudens umentem indagine campum:</l>
               <l n="369">ac simili curuata sinu diuersa ruebat</l>
               <l n="370">classis et artabat lunato caerula gyro.</l>
               <l n="371">nec mora: terrificis saeuae stridoribus aeris,</l>
               <l n="372">per uacuum late cantu resonante profundum,</l>
               <l n="373">inc<add>r</add>epuere tubae, quis excitus aequore Triton</l>
               <l n="374">expauit tortae certantia murmura conchae.</l>
               <l n="375">uix meminere maris: tam uasto ad proelia nisu</l>
               <l n="376">incumbunt proni positisque in margine puppis</l>
               <l n="377">extremae plantis nutantes spicula torquent.</l>
               <l n="378">sternitur effusis pelagi media area telis,</l>
               <l n="379">celsaque anhelatis exurgens ictibus alnus</l>
               <l n="380">caerula nigranti findit spumantia sulco. </l>
               <l n="381">Ast aliae latere atque incussi roboris ictu</l>
               <l n="382">detergent remos, aliae per uiscera pinus</l>
               <l n="383">tramissis ipso retinentur uulnere rostris</l>
               <l n="384">quo retinent. medias inter sublimior ibat</l>
               <l n="385">terribilis uisu puppis, qua nulla per omne</l>
               <l n="386">egressa est Libycis maior naualibus aeuum.</l>
               <l n="387">sed quater haec centum numeroso remige pontum</l>
               <l n="388">pulsabat tonsis, ueloque superba capaci</l>
               <l n="389">cum rapidum hauriret Borean et cornibus omnis</l>
               <l n="390">colligeret flatus, lento se robore agebat,</l>
               <l n="391">intraret fluctus solis ce<add>u</add> pulsa lacertis:</l>
               <l n="392">procurrunt leuitate agili docilesque regentis</l>
               <l n="393">audiuisse manum Latio cum milite puppes. </l>
               <l n="394">Has ut per laeuum uenientis aequor Himilco</l>
               <l n="395">in latus obliquas iussamque incurrere proram</l>
               <l n="396">conspexit, propere diuis in uota uocatis</l>
               <l n="397">aequoris, intento uolucrem de more sagittam</l>
               <l n="398">adsignat neruo, utque oculis librauit in hostem</l>
               <l n="399">et calamo monstrauit iter, diuersa relaxans</l>
               <l n="400">brachia deduxit uultu comitante per auras</l>
               <l n="401">in uulnus telum ac residentis puppe magistri</l>
               <l n="402">adfixit plectro dextram. nec deinde regenda</l>
               <l n="403">puppe manus ualuit flectenti immortua clauo.</l>
               <l n="404">dumque ad opem accurrit ceu capta nauita puppe,</l>
               <l n="405">ecce iterum fatoque pari neruoque sagitta</l>
               <l n="406">in medium perlapsa globum transuerberat ictu</l>
               <l n="407">orba gubernacli subeuntem munera Taurum. </l>
               <l n="408">Inrumpit Cumana ratis, quam Corbulo ductor</l>
               <l n="409">lectaque complebat Stabiarum litore pubes.</l>
               <l n="410">numen erat celsae puppis uicina Dione.</l>
               <l n="411">sed superingestis propior quia subdita telis</l>
               <l n="412">bella capessebat, media subsedit in unda</l>
               <l n="413">diuisitque fretum. clamantum spumeus ora</l>
               <l n="414">Nereus implet aquis, palmaeque, trahente profundo,</l>
               <l n="415">luctantum frustra summis in fluctibus extant.</l>
               <l n="416">hic audax ira magno per caerula saltu</l>
               <l n="417">Corbulo transgressus (nam textam robore turrim</l>
               <l n="418">appulerant nexae ferri compage triremes)</l>
               <l n="419">euadit tabulata super flammaque comantem</l>
               <l n="420">multifida pinum celso de culmine quassat.</l>
               <l n="421">inde atros alacer pastosque bitumine torquet,</l>
               <l n="422">ammentante Noto, Poenorum aplustribus ignes.</l>
               <l n="423">intrat diffusos pestis Vulcania passim</l>
               <l n="424">atque implet dispersa foros: trepidatur omisso</l>
               <l n="425">summis remigio, sed enim tam rebus in artis</l>
               <l n="426">fama mali nondum tanti penetrarat ad imos.</l>
               <l n="427">at rapidus feruor, per pinguis unguine taedas</l>
               <l n="428">inlapsus, flammis uictricibus insonat alueo.</l>
               <l n="429">qua nondum tamen intulerat uim Dardana lampas</l>
               <l n="430">parcebatque uapor, saxorum grandine dirus</l>
               <pb/>
               <l n="431">arcebat fatumque ratis retinebat Himilco.</l>
               <l n="432">hic miser, igniferam dum uentilat aere pinum,</l>
               <l n="433">murali saxo per lubrica sanguine transtra</l>
               <l n="434">uoluitur in fluctus Lycchaei uulnere Cydnus.</l>
               <l n="435">fax nidore graui foedauit comminus auras</l>
               <l n="436">ambusto instridens pelago. ferus inde citatum</l>
               <l n="437">missile adorata contorquet Sabratha puppe</l>
               <l n="438">(Hammon numen erat Libycae gentile carinae</l>
               <l n="439">cornigeraque sedens spectabat caerula fronte):</l>
               <l n="440">
                  <q>Fer, pater, adflictis, fer,</q> ait ‘Garamantice uates,</l>
               <l n="441">rebus opem inque Italos da certa effundere tela.’</l>
               <l n="442">has inter uoces tremulo uenit agmine cornus</l>
               <l n="443">et Neptunicolae transuerberat ora Telonis. </l>
               <l n="444">Vrgebant nihilo leuius iam in limine mortis,</l>
               <l n="445">quos fuga praecipitis partem glomerarat in unam</l>
               <l n="446">puppis, adhuc uacuam taedae. sed, proxima cursu</l>
               <l n="447">fulmineo populatus, ineuitabilis ardor</l>
               <l n="448">correptam flammis inuoluit ouantibus alnum.</l>
               <l n="449">primus, ope aequorei funis delapsus in undas,</l>
               <l n="450">qua nondum Stygios glomerabat Mulciber aestus,</l>
               <l n="451">ambustus socium remis aufertur Himilco.</l>
               <l n="452">proxima nudarunt miserandi fata Batonis</l>
               <l n="453">desertam ductore ratem. bonus ille per artem</l>
               <l n="454">crudo luctari pelago atque exire procellas.</l>
               <l n="455">idem, quid Boreas, quid uellet crastinus Auster,</l>
               <l n="456">anteibat, nec peruigilem tu fallere uultum</l>
               <l n="457">obscuro quamuis cursu, Cynosura, ualeres.</l>
               <l n="458">is, postquam aduersis nullus modus, ‘Accipe nostrum,</l>
               <l n="459">Hammon, sanguinem,’ ait <q>spectator cladis iniquae.</q>
               </l>
               <l n="460">atque, acto in pectus gladio, dextra inde cruorem</l>
               <l n="461">excipit et large sacra inter cornua fundit. </l>
               <l n="462">Hos inter Daphnis, deductum ab origine nomen</l>
               <l n="463">antiqua, fuit infelix, cui linquere saltus</l>
               <l n="464">et mutare casas infido marmore uisum.</l>
               <l n="465">at princeps generis quanto maiora parauit</l>
               <l n="466">intra pastorem sibi nomina! Daphnin amarunt</l>
               <l n="467">Sicelides Musae, dexter donauit auena</l>
               <l n="468">Phoebus Castalia et iussit, proiectus in herba</l>
               <l n="469">si quando caneret, laetos per prata, per arua</l>
               <l n="470">ad Daphnin properare greges riuosque silere.</l>
               <l n="471">ille ubi septena modulatus harundine carmen</l>
               <l n="472">mulcebat siluas, non umquam tempore eodem</l>
               <l n="473">Siren adsuetos effudit in aequore cantus,</l>
               <l n="474">Scyllaei tacuere canes, stetit atra Charybdis,</l>
               <l n="475">et laetus scopulis audiuit iubila Cyclops.</l>
               <l n="476">progeniem hauserunt et nomen amabile flammae. </l>
               <l n="477">Innatat ecce super transtris fumantibus asper</l>
               <l n="478">Ornytos ac longam sibimet facit aequore mortem,</l>
               <l n="479">qualis Oiliades, fulmen iaculante Minerua,</l>
               <l n="480">surgentis domuit fluctus ardentibus ulnis.</l>
               <l n="481">transigitur ualida medius, dum se adleuat, alni</l>
               <l n="482">cuspide Marmarides Sciron. pars subnatat unda</l>
               <l n="483">membrorum, pars extat aquis totumque per aequor</l>
               <l n="484">portatur, rigido, miserandum, immortua rostro.</l>
               <l n="485">accelerant puppes utrimque atque ora ruentum</l>
               <l n="486">sanguinei feriunt remorum aspergine rores.</l>
               <l n="487">ipse adeo senis ductor Rhoeteius ibat</l>
               <l n="488">pulsibus et ualido superabat remige uentos.</l>
               <l n="489">quam rapidis puppem manibus frenare Lilaeus</l>
               <l n="490">dum temptat, saeua truncatur membra bipenni,</l>
               <l n="491">ac fert haerentis trabibus ratis incita palmas. </l>
               <l n="492">Sicania Aeoliden portabant transtra Podaetum.</l>
               <l n="493">hic, aeuo quamquam nondum excessisset ephebos,</l>
               <l n="494">seu laeui traxere dei, seu feruida corda</l>
               <l n="495">nec sat maturus laudum bellique cupido,</l>
               <pb/>
               <l n="496">arma puer niueis aptarat picta lacertis</l>
               <l n="497">et freta gaudebat celsa turbare Chimaera.</l>
               <l n="498">iamque super Rutula, super et Garamantide pinu</l>
               <l n="499">ibat ouans, melior remo meliorque sagitta,</l>
               <l n="500">et iam turrigerum demerserat aequore Nessum.</l>
               <l n="501">heu puero malesuada rudi noua gloria pugnae!</l>
               <l n="502">dum cristam galeae trucis exuuiasque precatur</l>
               <l n="503">de duce Marcello superos temerarius, hasta</l>
               <l n="504">excepit raptim uulnus letale remissa,</l>
               <l n="505">pro qualis! seu splendentem sub sidera nisu</l>
               <l n="506">exigeret discum, iaculo seu nubila supra</l>
               <l n="507">surgeret, aligeras ferret seu puluere plantas</l>
               <l n="508">uix tacto, uel dimens<add>i</add> spatia improba campi</l>
               <l n="509">transiret uelox saltu, decuere labores.</l>
               <l n="510">sat prorsus, sat erat decoris discrimine tuto,</l>
               <l n="511">sat laudis. cur facta, puer, maiora petebas?</l>
               <l n="512">illum, ubi labentem pepulerunt tela sub undas,</l>
               <l n="513">ossa Syracosio fraudatum naufraga busto,</l>
               <l n="514">fleuerunt freta, fleuerunt Cyclopia saxa</l>
               <l n="515">et Cyane et Anapus et Ortygie Arethusa. </l>
               <l n="516">Parte alia Perseus (puppem hanc Tiberinus agebat)</l>
               <l n="517">quaque uehebatur Crantor Sidonius Io</l>
               <l n="518">concurrunt. iniecta ligant hinc uincula ferri</l>
               <l n="519">atque illinc, steteruntque rates ad proelia nexae.</l>
               <l n="520">nec iaculo aut longe certatur harundine fusa:</l>
               <l n="521">comminus et gladio terrestria proelia miscent.</l>
               <l n="522">perrumpunt Itali, qua caedes prima reclusit</l>
               <l n="523">monstrauitque uiam; uasta sed mole catenas</l>
               <l n="524">hortatur socios et uincla abrumpere ferri</l>
               <l n="525">ac parat hostili resoluta puppe receptos</l>
               <l n="526">auehere et paribus pelago diducere ab armis—</l>
               <l n="527">Aetnaeo Polyphemus erat nutritus in antro</l>
               <l n="528">atque inde antiquae nomen feritatis amabat.</l>
               <l n="529">ubera praebuerat paruo lupa, corporis alti</l>
               <l n="530">terribilis moles, mens aspera, uultus in ira</l>
               <l n="531">semper et ad caedes Cyclopia corde libido.</l>
               <l n="532">isque relaxatis membrorum pondere uinclis</l>
               <l n="533">impulerat puppim et mergebat gurgite tonsas</l>
               <l n="534">duxissetque ratem, pressa Laronius hasta</l>
               <l n="535">ni propere duro nitentem exurgere uelox</l>
               <l n="536">adfixet transtro. uix morte incepta remittit:</l>
               <l n="537">namque manus seruat dum suetos languida ductus,</l>
               <l n="538">ignauum summo traxit super aequore remum. </l>
               <l n="539">Perculsi cuneo Poeni densentur in unum,</l>
               <l n="540">quod caret hoste, latus, subito cum pondere uictus,</l>
               <l n="541">insiliente mari, summergitur alueus undis.</l>
               <l n="542">scuta uirum cristaeque et inerti spicula ferro</l>
               <l n="543">tutelaeque deum fluitant. hic robore fracto</l>
               <l n="544">pugnat inops chalybis seseque in proelia rursus</l>
               <l n="545">armat naufragio, remis male feruidus ille</l>
               <l n="546">festinat spoliare ratem, discrimine nullo</l>
               <l n="547">nautarum interdum conuulsa sedilia torquens.</l>
               <l n="548">non plectro ratis aut frangendae in uulnera prorae</l>
               <l n="549">parcitur, et pelago repetuntur nantia tela.</l>
               <l n="550">uulneribus patulis intrat mare. mox sua ponto</l>
               <l n="551">singultante anima propulsa refunditur unda.</l>
               <l n="552">nec desunt, qui correptos complexibus artis</l>
               <l n="553">immergant pelago et, iaculis cessantibus, hostem</l>
               <l n="554">morte sua perimant. remeantum gurgite mentes</l>
               <l n="555">crudescunt, ac pro ferro stat fluctibus uti.</l>
               <l n="556">haurit sanguineus contorta cadauera uertex.</l>
               <l n="557">hinc clamor, gemitus illinc mortesque fugaeque</l>
               <l n="558">remorumque fragor flictuque sonantia rostra.</l>
               <l n="559">perfusum bello feruet mare. fessus acerbis</l>
               <pb/>
               <l n="560">terga fuga celeri Libyae conuertit ad oras</l>
               <l n="561">exigua sese furatus Himilco carina. </l>
               <l n="562">Concessere mari tandem Graiusque Libysque,</l>
               <l n="563">et iam captiuae uinclis ad litora longo</l>
               <l n="564">ordine ducuntur puppes. flagrantibus alto</l>
               <l n="565">stant aliae taedis. splendet lucente profundo</l>
               <l n="566">Mulciber, et tremula uibratur imagine pontus.</l>
               <l n="567">ardet nota fretis Cyane pennataque Siren,</l>
               <l n="568">ardet et Europe, niuei sub imagine tauri</l>
               <l n="569">uecta Ioue ac prenso tramittens aequora cornu,</l>
               <l n="570">et quae fusa comas curuum per caerula piscem</l>
               <l n="571">Nereis umenti moderatur roscida freno.</l>
               <l n="572">uritur undiuagus Python et corniger Hammon</l>
               <l n="573">et, quae Sidonios uultus portabat Elissae,</l>
               <l n="574">bis ternis ratis ordinibus grassata per undas.</l>
               <l n="575">at uinclis trahitur cognata in litora Anapus</l>
               <l n="576">Gorgoneasque ferens ad sidera Pegasus alas.</l>
               <l n="577">ducitur et Libyae puppis signata figuram</l>
               <l n="578">et Triton captiuus et ardua rupibus Aetne,</l>
               <l n="579">spirantis rogus Enceladi, Cadmeaque Sidon. </l>
               <l n="580">Nec mora tum trepidos hac clade inrumpere muros</l>
               <l n="581">signaque ferre deum templis iam iamque fuisset,</l>
               <l n="582">ni subito importuna lues inimicaque pestis,</l>
               <l n="583">inuidia diuum pelagique labore parata,</l>
               <l n="584">polluto miseris rapuisset gaudia caelo.</l>
               <l n="585">criniger aestiferis Titan feruoribus auras</l>
               <l n="586">et patulam Cyanen lateque palustribus undis</l>
               <l n="587">stagnantem Stygio Cocyti oppleuit odore</l>
               <l n="588">temporaque autumni laetis florentia donis</l>
               <l n="589">foedauit rapidoque accendit fulminis igni.</l>
               <l n="590">fumabat crassus nebulis caliginis aer,</l>
               <l n="591">squalebat tellus uitiato feruida dorso</l>
               <l n="592">nec uictum dabat aut ullas languentibus umbras,</l>
               <l n="593">atque ater picea uapor expirabat in aethra.</l>
               <l n="594">uim primi sensere canes. mox nubibus atris</l>
               <l n="595">fluxit deficiens penna labente uolucris.</l>
               <l n="596">inde ferae siluis sterni. tum serpere labes</l>
               <l n="597">Tartarea atque haustis populari castra maniplis.</l>
               <l n="598">arebat lingua, et gelidus per uiscera sudor</l>
               <l n="599">corpore manabat tremulo. descendere fauces</l>
               <l n="600">abnuerant siccae iussorum alimenta ciborum.</l>
               <l n="601">aspera pulmonem tussis quatit, et per anhela</l>
               <l n="602">igneus efflatur sitientum spiritus ora.</l>
               <l n="603">lumina ferre grauem uix sufficientia lucem</l>
               <l n="604">unca nare iacent, saniesque immixta cruore</l>
               <l n="605">expuitur, membrisque cutis tegit ossa peresis.</l>
               <l n="606">heu dolor! insignis notis bellator in armis</l>
               <l n="607">ignauo rapitur leto. iactantur in ignem</l>
               <l n="608">dona superba uirum, multo Mauorte parata.</l>
               <l n="609">succubuit medicina malis. cumulantur aceruo</l>
               <l n="610">labentum et magno cineres sese aggere tollunt.</l>
               <l n="611">passim etiam deserta iacent inhumataque late</l>
               <l n="612">corpora, pestiferos tetigisse timentibus artus.</l>
               <l n="613">serpit pascendo crescens Acherusia pestis</l>
               <l n="614">nec leuiore quatit Trinacria moenia luctu</l>
               <l n="615">Poenorumque parem castris fert atra laborem.</l>
               <l n="616">aequato par exitio et communis ubique</l>
               <l n="617">ira deum atque eadem leti uersatur imago. </l>
               <l n="618">Nulla tamen Latios fregit uis dura malorum,</l>
               <l n="619">incolumi ductore, uiros, clademque rependit</l>
               <l n="620">unum inter strages tutum caput. ut grauis ergo</l>
               <l n="621">primum letiferos repressit Sirius aestus,</l>
               <l n="622">et minuere auidae mortis contagia pestes,</l>
               <pb/>
               <l n="623">ceu, sidente Noto cum se maria alta reponunt,</l>
               <l n="624">propulsa inuadit piscator caerula cumba,</l>
               <l n="625">sic tandem ereptam morbis grassantibus armat</l>
               <l n="626">Marcellus pubem, lustratis rite maniplis.</l>
               <l n="627">circumstant alacres signa auditisque tubarum</l>
               <l n="628">respirant laeti clangoribus. itur in hostem,</l>
               <l n="629">et, si fata ferant, iuuat inter proelia ferro</l>
               <l n="630">posse mori. socium miseret, qui sorte pudenda</l>
               <l n="631">in morem pecudum effudere cubilibus atris</l>
               <l n="632">inlaudatam animam. tumulos inhonoraque busta</l>
               <l n="633">respiciunt, et uel nullo iacuisse sepulcro</l>
               <l n="634">quam debellari morbis placet. ardua primus</l>
               <l n="635">ad muros dux signa rapit. tenuata iacendo</l>
               <l n="636">et macie in galeis abscondunt ora, malusque,</l>
               <l n="637">ne sit spes hosti, uelatur casside pallor.</l>
               <l n="638">infundunt rapidum conuulsis moenibus agmen</l>
               <l n="639">condensique ruunt: tot bellis inuia tecta</l>
               <l n="640">tot<add>que</add> uno introitu capiuntur militis arces. </l>
               <l n="641">Totum, qua uehitur Titan, non ulla per orbem</l>
               <l n="642">tum sese Isthmiacis aequassent oppida tectis.</l>
               <l n="643">tot delubra deum totque intra moenia portus,</l>
               <l n="644">adde fora et celsis suggesta theatra columnis</l>
               <l n="645">certantisque mari moles, adde ordine longo</l>
               <l n="646">innumeras spatioque domos aequare superbas</l>
               <l n="647">rura. quid, inclusos porrecto limite longis</l>
               <l n="648">porticibus sacros iuuenum certamine lucos?</l>
               <l n="649">quid tot captiuis fulgentia culmina rostris</l>
               <l n="650">armaque fixa deis, aut quae Marathonius hostis</l>
               <l n="651">perdidit aut Libya quae sunt aduecta subacta?</l>
               <l n="652">hic Agathocleis sedes ornata tropaeis,</l>
               <l n="653">hic mites Hieronis opes; hic sancta uetustas</l>
               <l n="654">artificum manibus. non usquam clarior illo</l>
               <l n="655">gloria picturae saeclo; non aera iuuabat</l>
               <l n="656">†quem scire Ephyren; fuluo certauerit auro</l>
               <pb/>
               <l n="657">uestis spirantis referens subtemine uultus—</l>
               <l n="658">quae radio caelat Babylon uel murice picto</l>
               <l n="659">laeta Tyros, quaeque Attalicis uariata per artem</l>
               <l n="660">aulaeis scribuntur acu aut Memphitide tela.</l>
               <l n="661">iam simul argento fulgentia pocula, mixta</l>
               <l n="662">quis gemma quaesitus honos, simulacra deorum</l>
               <l n="663">numen ab arte datum seruantia; munera Rubri</l>
               <l n="664">praeterea ponti depexaque uellera ramis,</l>
               <l n="665">femineus pudor.His tectis opibusque potitus</l>
               <l n="666">Ausonius ductor, postquam sublimis ab alto</l>
               <l n="667">aggere despexit trepidam clangoribus urbem,</l>
               <l n="668">inque suo positum nutu, stent moenia regum</l>
               <l n="669">an nullos oriens uideat lux crastina muros,</l>
               <l n="670">ingemuit nimio iuris tantumque licere</l>
               <l n="671">horruit et propere reuocata militis ira</l>
               <l n="672">iussit stare domos, indulgens templa uetustis</l>
               <l n="673">incolere atque habitare deis. sic parcere uictis</l>
               <l n="674">pro praeda fuit, et sese contenta nec ullo</l>
               <l n="675">sanguine pollutis plausit Victoria pennis.</l>
               <l n="676">tu quoque ductoris lacrimas, memorande, tulisti,</l>
               <l n="677">defensor patriae, meditantem in puluere formas</l>
               <l n="678">nec turbatum animi tanta feriente ruina.</l>
               <l n="679">ast relicum uulgus resoluta in gaudia mente</l>
               <l n="680">certarunt uicti uictoribus. aemulus ipse</l>
               <l n="681">ingenii superum seruando condidit urbem.</l>
               <l n="682">ergo extat saeclis stabitque insigne tropaeum</l>
               <l n="683">et dabit antiquos ductorum noscere mores. </l>
               <l n="684">Felices populi, si, quondam ut bella solebant,</l>
               <l n="685">nunc quoque inexhaustas pax nostra relinqueret urbes!</l>
               <l n="686">at, ni cura uiri qui nunc dedit otia mundo</l>
               <l n="687">effrenum arceret populandi cuncta furorem,</l>
               <l n="688">nudassent auidae terrasque fretumque rapinae.</l>
               <pb/>
            </div>

            <div type="textpart" subtype="book" n="15">

               <l n="1">At noua Romuleum carpebat cura senatum,</l>
               <l n="2">quis trepidas gentes Martemque subiret Hiberum</l>
               <l n="3">attritis rebus. geminus iacet hoste superbo</l>
               <l n="4">Scipio, belligeri Mauortia pectora fratres.</l>
               <l n="5">hi<add>n</add>c metus, in Tyrias ne iam Tartessia leges</l>
               <l n="6">concedat tellus propioraque bella pauescat.</l>
               <l n="7">anxia turba patrum quasso medicamina maesti</l>
               <l n="8">imperio circumspectant diuosque precantur</l>
               <l n="9">qui laceris ausit ductor succedere castris. </l>
               <l n="10">Absterret iuuenem patrios patruique piare</l>
               <l n="11">optantem manis tristi conterrita luctu</l>
               <l n="12">et reputans annos cognato sanguine turba:</l>
               <l n="13">si gentem petat infaustam, inter busta suorum</l>
               <l n="14">decertandum hosti, qui fregerit arma duorum,</l>
               <l n="15">qui consulta ducum, ac flagret meliore Gradiuo:</l>
               <l n="16">nec promptum teneris immania bella lacertis</l>
               <l n="17">moliri regimenque rudi deposcere in aeuo. </l>
               <l n="18">Has lauri residens iuuenis uiridante sub umbra</l>
               <l n="19">aedibus extremis uoluebat pectore curas,</l>
               <l n="20">cum subito adsistunt, dextra laeuaque per auras</l>
               <l n="21">adlapsae, haud paulum mortali maior imago,</l>
               <pb/>
               <l n="22">hinc Virtus, illinc Virtuti inimica Voluptas.</l>
               <l n="23">altera Achaemenium spirabat uertice odorem</l>
               <l n="24">ambrosias diffusa comas et ueste refulgens,</l>
               <l n="25">ostrum qua fuluo Tyrium suffuderat auro.</l>
               <l n="26">fronte decor quaesitus acu, lasciuaque crebras</l>
               <l n="27">ancipiti motu iaciebant lumina flammas.</l>
               <l n="28">alterius dispar habitus: frons hirta nec umquam</l>
               <l n="29">composita mutata coma, stans uultus, et ore</l>
               <l n="30">incessuque uiro propior laetique pudoris</l>
               <l n="31">celsa umeros niueae fulgebat stamine pallae. </l>
               <l n="32">Occupat inde prior promissis fisa Voluptas:</l>
               <l n="33">‘Quis furor hic non digne puer consumere bello</l>
               <l n="34">florem aeui? Cannaene tibi grauiorque palude</l>
               <l n="35">Maeonius Stygia lacus excessere Padusque?</l>
               <l n="36">quem tandem ad finem bellando fata lacesses?</l>
               <l n="37">tune etiam temptare paras Atlantica regna</l>
               <l n="38">Sidoniasque domos? moneo, certare periclis</l>
               <l n="39">desine et armisonae caput obiectare procellae.</l>
               <l n="40">ni fugis hos ritus, Virtus te saeua iubebit</l>
               <l n="41">per medias uolitare acies mediosque per ignis.</l>
               <l n="42">haec patrem patruumque tuos, haec prodiga Paulum,</l>
               <pb/>
               <l n="43">haec Decios Stygias Erebi detrusit ad undas,</l>
               <l n="44">dum cineri titulum memorandaque nomina bustis</l>
               <l n="45">praetendit nec sensurae, quod gesserit, umbrae.</l>
               <l n="46">at si me comitere, puer, non limite duro</l>
               <l n="47">iam tibi decurrat concessi temporis aetas.</l>
               <l n="48">haud umquam trepidos abrumpet bucina somnos,</l>
               <l n="49">non glaciem Arctoam, non experi<add>e</add>re furentis</l>
               <l n="50">ardorem Cancri nec mensas saepe cruento</l>
               <l n="51">gramine compositas. aberunt sitis aspera et haustus</l>
               <l n="52">sub galea puluis †partique minore† labores.</l>
               <l n="53">sed current albusque dies horaeque serenae,</l>
               <l n="54">et molli dabitur uictu sperare senectam.</l>
               <l n="55">quantas ipse deus laetos generauit in usus</l>
               <l n="56">res homini plenaque dedit bona gaudia dextra!</l>
               <l n="57">atque idem, exemplar lenis mortalibus aeui,</l>
               <l n="58">imperturbata placidus tenet otia mente.</l>
               <l n="59">illa ego sum, Anchisae Venerem Simoentos ad undas</l>
               <l n="60">quae iunxi, generis uobis unde editus auctor.</l>
               <l n="61">illa ego sum, uerti superum quae saepe parentem</l>
               <l n="62">nunc auis in formam, nunc torui in cornua tauri.</l>
               <l n="63">huc aduerte aures. currit mortalibus aeuum,</l>
               <l n="64">nec nasci bis posse datur: fugit hora, rapitque</l>
               <l n="65">Tartareus torrens ac secum ferre sub umbras,</l>
               <l n="66">si qua animo placuere, negat. quis luce suprema</l>
               <l n="67">dimisisse meas sero non ingemit horas?’ </l>
               <l n="68">Postquam conticuit finisque est addita dictis,</l>
               <l n="69">tum Virtus <q>Quasnam iuuenem florentibus</q> inquit,</l>
               <l n="70">‘pellicis in fraudes annis uitaeque tenebras,</l>
               <l n="71">cui ratio et magnae caelestia semina mentis</l>
               <l n="72">munere sunt concessa deum? mortalibus alti</l>
               <l n="73">quantum caelicolae, tantumdem animalibus isti</l>
               <l n="74">praecellunt cunctis. tribuit namque ipsa minore<add>s</add>
               </l>
               <l n="75">hos terris Natura deo<add>s</add>; sed foedere certo</l>
               <l n="76">degeneres tenebris animas damnauit Auernis.</l>
               <l n="77">at, quis aetherii seruatur seminis ortus,</l>
               <l n="78">caeli porta patet. referam quid cuncta domantem</l>
               <l n="79">Amphitryoniaden? quid, cui, post Seras et Indos</l>
               <l n="80">captiuo Liber cum signa referret ab Euro,</l>
               <l n="81">Caucaseae currum duxere per oppida tigres?</l>
               <l n="82">quid suspiratos magno in discrimine nautis</l>
               <l n="83">Ledaeos referam fratres uestrumque Quirinum?</l>
               <l n="84">nonne uides, hominum ut celsos ad sidera uultus</l>
               <l n="85">sustulerit deus ac sublimia finxerit ora,</l>
               <l n="86">cum pecudes uolucrumque genus formasque ferarum</l>
               <l n="87">segnem atque obscenam passim strauisset in aluum?</l>
               <l n="88">ad laudes genitum, capiat si munera diuum,</l>
               <l n="89">felix ad laudes hominum genus. huc, age, paulum</l>
               <l n="90">aspice (nec longe repetam), modo Roma minanti</l>
               <l n="91">impar Fidenae contentaque crescere asylo</l>
               <l n="92">quo sese extulerit dextris: idem aspice, late</l>
               <l n="93">florentis quondam luxus quas uerterit urbes.</l>
               <l n="94">quippe nec ira deum tantum nec tela nec hostes,</l>
               <l n="95">quantum sola noces animis inlapsa, Voluptas.</l>
               <l n="96">Ebrietas tibi f<add>o</add>eda comes, tibi Luxus et atris</l>
               <l n="97">circa te semper uolitans Infamia pennis.</l>
               <l n="98">mecum Honor ac Laudes et laeto Gloria uultu</l>
               <l n="99">et Decus ac niueis Victoria concolor alis.</l>
               <l n="100">me cinctus lauro producit ad astra Triumphus.</l>
               <l n="101">casta mihi domus et celso stant colle penates:</l>
               <l n="102">ardua saxoso perducit semita cliuo.</l>
               <l n="103">asper principio (neque enim mihi fallere mos est)</l>
               <l n="104">prosequitur labor. adnitendum intrare uolenti,</l>
               <l n="105">nec bona censendum, quae Fors infida dedisse</l>
               <l n="106">atque eadem rapuisse ualet. mox celsus ab alto</l>
               <l n="107">infra te cernes hominum genus. omnia contra</l>
               <pb/>
               <l n="108">experienda manent quam spondet blanda Voluptas.</l>
               <l n="109">stramine proiectus duro patiere sub astris</l>
               <l n="110">insomnis noctes frigusque famemque domabis.</l>
               <l n="111">idem iustitiae cultor, quaecumque capesses,</l>
               <l n="112">testis factorum stare arbitrabere diuos.</l>
               <l n="113">tunc, quotiens patriae rerumque pericula poscent,</l>
               <l n="114">arma feres primus, primus te in moenia tolles</l>
               <l n="115">hostica, nec ferro mentem uincere nec auro.</l>
               <l n="116">hinc tibi non Tyrio uitiatas murice uestes</l>
               <l n="117">nec donum deforme uiro fragrantis amomi</l>
               <l n="118">sed dabo, qui uestrum saeuo nunc Marte fatigat</l>
               <l n="119">imperium, superare manu laurumque superbam</l>
               <l n="120">in gremio Iouis excisis deponere Poenis.’ </l>
               <l n="121">Quae postquam cecinit sacrato pectore Virtus,</l>
               <l n="122">exemplis laetum uultuque audita probantem</l>
               <l n="123">conuertit iuuenem. sed enim indignata Voluptas</l>
               <l n="124">non tenuit uoces. <q>Nil uos iam demoror ultra:</q>
               </l>
               <l n="125">exclamat ‘uenient, uenient mea tempora quondam,</l>
               <l n="126">cum docilis nostris magno certamine Roma</l>
               <l n="127">seruiet imperiis, et honos mihi habebitur uni.’</l>
               <l n="128">sic quassans caput in nubis se sustulit atras. </l>
               <l n="129">At iuuenis plenus monitis ingentia corde</l>
               <l n="130">molitur iussaeque calet uirtutis amore.</l>
               <l n="131">ardua rostra petit, nullo fera bella uolente,</l>
               <l n="132">et grauia ancipitis deposcit munera Martis.</l>
               <l n="133">arrecti cunctorum animi: pars lumina patris,</l>
               <l n="134">pars credunt toruos patrui reuirescere uultus.</l>
               <l n="135">sed quamquam instinctis tacitus tamen aegra pericli</l>
               <l n="136">pectora subrepit terror, molemque pauentes</l>
               <l n="137">expendunt belli, et numerat fauor anxius annos. </l>
               <l n="138">Dumque ea confuso percenset murmure uulgus,</l>
               <l n="139">ecce per oblicum caeli squalentibus auro</l>
               <l n="140">effulgens maculis ferri inter nubila uisus</l>
               <l n="141">anguis et ardenti radiare per aera sulco,</l>
               <l n="142">quaque ad caeliferi tendit plaga litus Atlantis</l>
               <l n="143">perlabi resonante polo. bis terque coruscum</l>
               <l n="144">addidit augurio fulmen pater, et uaga late</l>
               <l n="145">per subitum moto strepuere tonitrua mundo.</l>
               <l n="146">tum uero capere arma iubent genibusque salutant</l>
               <l n="147">summissi augurium: <add>h</add>ac iret qua ducere diuos</l>
               <l n="148">perspicuum et patrio monstraret semina signo. </l>
               <l n="149">Certatim comites rerum bellique ministros</l>
               <l n="150">adglomerant sese atque acris sociare labores</l>
               <l n="151">exposcunt, laudumque loco est isdem esse sub armis.</l>
               <l n="152">tum noua caeruleum descendit classis in aequor.</l>
               <l n="153">it comes Ausonia atque in terras transit Hiberas:</l>
               <l n="154">ut, cum saeua fretis immisit proelia, Corus</l>
               <l n="155">Isthmon curuata sublime superi<add>a</add>cit unda</l>
               <l n="156">et spumante ruens per saxa gementia fluctu</l>
               <l n="157">Ionium Aegaeo miscet mare. celsus in arma</l>
               <l n="158">emicat ac prima stans Scipio puppe profatur:</l>
               <l n="159">‘Diue tridentipotens, cuius maria ire per alta</l>
               <l n="160">ordimur, si iusta paro, decurrere classi</l>
               <l n="161">da, pater, ac nostros ne sperne iuuare labores.</l>
               <l n="162">per pontum pia bella ueho.’ leuis inde secunda</l>
               <l n="163">aspirans aura propellit carbasa flatus.</l>
               <l n="164">iamque agiles, Tyrrhena sonant qua caerula, puppes</l>
               <l n="165">Ausonium euasere latus Ligurumque citatis</l>
               <l n="166">litora tramittunt proris. hinc gurgite ab alto</l>
               <l n="167">tellurem procul inrumpentem in sidera cernunt,</l>
               <l n="168">aerias Alpis. occurrunt moenia Grais</l>
               <l n="169">condita Massiliae: populis haec cincta superbis,</l>
               <l n="170">barbarus immani cum territet accola ritu,</l>
               <l n="171">antiquae morem patriae cultumque habitumque</l>
               <l n="172">Phocais armiferas inter tenet hospita gentes.</l>
               <pb/>
               <l n="173">hinc legit Ausonius sinuatos gurgite ductor</l>
               <l n="174">anfractus pelagi. nemoroso uertice celsus</l>
               <l n="175">apparet collis, fugiuntque in nubila siluae</l>
               <l n="176">Pyrenes, tunc Emporiae ueteresque per ortus</l>
               <l n="177">Graiorum uulgus, tunc hospita Tarraco Baccho.</l>
               <l n="178">considunt portu. securae gurgite clauso</l>
               <l n="179">stant puppes, positusque labor terrorque profundi. </l>
               <l n="180">Nox similes morti dederat placidissima somnos:</l>
               <l n="181">uisa uiro stare effigies ante ora parentis</l>
               <l n="182">atque hac aspectu turbatum uoce monere:</l>
               <l n="183">‘Nate, salus quondam genitoris, nate, parentis</l>
               <l n="184">et post fata decus, bellorum dira creatrix</l>
               <l n="185">euastanda tibi tellus, et caede superbi</l>
               <l n="186">ductores Libyae cauta uirtute domandi,</l>
               <l n="187">qui sua nunc trinis diducunt agmina castris.</l>
               <l n="188">si conferre manum libeat, coeantque uocatae</l>
               <l n="189">hinc atque hinc acies, ualeat quis ferre ruentis</l>
               <l n="190">tergemina cum mole uiros? absiste labore</l>
               <l n="191">ancipiti, sed nec segnis potiora capesse.</l>
               <l n="192">urbs colitur Teucro quondam fundata uetusto,</l>
               <l n="193">nomine Carthago: Tyrius tenet incola muros.</l>
               <l n="194">ut Libyae sua, sic terris memorabile Hiberis</l>
               <l n="195">haec caput est. non ulla opibus certauerit auri,</l>
               <l n="196">non portu celsoue situ, non dotibus arui</l>
               <l n="197">uberis aut agili fabricanda ad tela uigore.</l>
               <l n="198">inuade auersis, nate, hanc ductoribus urbem:</l>
               <l n="199">nulla acies famae tantum praedaeue pararit.’ </l>
               <l n="200">Talia monstrabat genitor propiusque monebat,</l>
               <l n="201">cum iuuenem sopor et dilapsa reliquit imago.</l>
               <l n="202">surgit et infernis habitantia numina lucis</l>
               <l n="203">ac supplex patrios compellat nomine manis:</l>
               <l n="204">‘Este duces bello et monstratam ducite ad urbem;</l>
               <l n="205">uobis ultor ego et Sarrano murice fulgens</l>
               <l n="206">inferias mittam fusis insignis Hiberis</l>
               <l n="207">et tumulis addam sacros certamine ludos.’ </l>
               <l n="208">Praegreditur celeratque uias et corripit agmen</l>
               <l n="209">pernici rapidum cursu camposque fatigat.</l>
               <l n="210">sic, ubi prosiluit Pisaeo carcere praeceps,</l>
               <l n="211">non solum ante alios, sed enim, mirabile dictu,</l>
               <l n="212">ante suos it uictor ecus, currumque per auras</l>
               <l n="213">haud ulli durant uisus aequare uolantem.</l>
               <l n="214">iamque Hyperionia lux septima lampade surgens</l>
               <l n="215">sensim attollebat propius subeuntibus arces</l>
               <l n="216">urbis et admoto crescebant culmina gressu,</l>
               <l n="217">ac pelago uectus seruata Laelius hora</l>
               <l n="218">quam dederat ductor subigendae ab moenia classi</l>
               <l n="219">a tergo adfusis cingebat tecta carinis. </l>
               <l n="220">Carthago, impenso naturae adiuta fauore,</l>
               <l n="221">excelsos tollit pelago circumflua muros.</l>
               <l n="222">artatas ponti fauces modica insula claudit,</l>
               <l n="223">qua Titan ortu terras aspergit Eoo.</l>
               <l n="224">at, qua prospectat Phoebi iuga sera cadentis,</l>
               <l n="225">pigram in planitiem stagnantis egerit undas</l>
               <l n="226">quas auget ueniens refluusque reciprocat aestus.</l>
               <l n="227">sed gelidas a fronte sedet sublimis ad Arctos</l>
               <l n="228">urbs imposta iugo pronumque excurrit in aequor</l>
               <l n="229">et tuta aeterno defendit moenia fluctu. </l>
               <l n="230">Audax, ceu plano gradiens uictricia campo</l>
               <l n="231">ferret signa, iugum certabat scandere miles.</l>
               <l n="232">
                  <del>Aris ductor erat. qui contra, amplexus in artis</del>
               </l>
               <l n="233">
                  <del>auxilium atque excelsa loci, praesepserat arcem.</del>
               </l>
               <l n="234">pugnabat natura soli, paruoque superne</l>
               <l n="235">bellantum nisu passim per prona uoluti</l>
               <l n="236">truncato instabiles fundebant corpore uitam.</l>
               <l n="237">uerum ubi concessit pelagi reuolubilis unda</l>
               <l n="238">et fluctus rapido fugiebat in aequora lapsu,</l>
               <pb/>
               <l n="239">quaque modo excelsae sulcarant caerula puppes</l>
               <l n="240">hac impune dabat Nereus transcurrere planta,</l>
               <l n="241">hinc tacite nitens informidatus adire</l>
               <l n="242">ductor Dardanius subitam trahit aequore pubem</l>
               <l n="243">perque undas muris pedes aduolat. inde citati</l>
               <l n="244">a tergo accelerant, qua fisus fluctibus Aris</l>
               <l n="245">incustoditam sine milite liquerat urbem.</l>
               <l n="246">tum prostratus humi, miserandum, uicta catenis</l>
               <l n="247">Poenus colla dedit populumque addixit inermem.</l>
               <l n="248">hanc oriens uidit Titan, cum surgeret, urbem</l>
               <l n="249">uallari castris captamque aspexit eandem</l>
               <l n="250">ocius Hesperio quam gurgite tingueret axem. </l>
               <l n="251">Aurora ingrediens terris exegerat umbras:</l>
               <l n="252">principio statuunt aras. cadit ardua taurus</l>
               <l n="253">uictima Neptuno pariter pariterque Tonanti.</l>
               <l n="254">tum merita aequantur donis, ac praemia uirtus</l>
               <l n="255">sanguine parta capit: phaleris hic pectora fulget,</l>
               <l n="256">hic torque aurato circumdat bellica colla,</l>
               <l n="257">ille nitet celsus muralis honore coronae.</l>
               <l n="258">Laelius ante omnis, cui dextera clara domusque,</l>
               <l n="259">ter dena boue et aequorei certaminis alto</l>
               <l n="260">donatur titulo Poenique recentibus armis</l>
               <l n="261">rectoris. tunc hasta uiris, tunc Martia cuique</l>
               <l n="262">uexilla, ut meritum, et praedae libamina dantur. </l>
               <l n="263">Postquam perfectae laudes hominumque deumque,</l>
               <l n="264">captiuae spectantur opes digestaque praeda:</l>
               <l n="265">hoc aurum patribus, bello haec Martique talenta,</l>
               <l n="266">hoc regum donis, diuum hoc ante omnia templis,</l>
               <l n="267">cetera bellantum dextrae pulchroque labori.</l>
               <l n="268">quin etiam accitus populi regnator Hiberi,</l>
               <l n="269">cui sponsa et sponsae defixus in ossibus ardor.</l>
               <l n="270">hanc notam formae concessit laetus ouansque</l>
               <l n="271">indelibata gaudenti uirgine donum.</l>
               <l n="272">tum uacui curis uicino litore mensas</l>
               <l n="273">instituunt festoque agitant conuiuia ludo.</l>
               <l n="274">Laelius effatur: ‘Macte, o uenerande, pudici,</l>
               <l n="275">ductor, macte animi. cedat tibi gloria lausque</l>
               <l n="276">magnorum heroum celebrataque carmine uirtus.</l>
               <l n="277">mille Mycenaeus qui traxit in aequora proras</l>
               <l n="278">rector, et Inachiis qui Thessala miscuit arma,</l>
               <l n="279">femineo socium uiolarunt foedus amore,</l>
               <l n="280">nullaque tum Phrygio steterunt tentoria campo</l>
               <l n="281">captiuis non plena toris: tibi barbara soli</l>
               <l n="282">sanctius Iliaca seruata est Phoebade uirgo.’</l>
               <l n="283">haec atque his paria alterno sermone serebant,</l>
               <l n="284">donec Nox atro circumdata corpus amictu</l>
               <l n="285">nigrantis inuexit equos suasitque quietem. </l>
               <l n="286">Emathio interea tellus Aetola tumultu</l>
               <l n="287">feruebat, Macetum subitis perculsa carinis.</l>
               <l n="288">proximus hinc hosti dextras iungebat Acarnan.</l>
               <l n="289">causa noui motus Poenis regique Philippo</l>
               <l n="290">in bellum Ausonium sociatae foedere uires.</l>
               <l n="291">hic, gente egregius ueterisque ab origine regni,</l>
               <l n="292">Aeacidum sceptris proauoque tumebat Achille.</l>
               <l n="293">ille et nocturnis conterruit Oricon armis,</l>
               <l n="294">quaque per Illyricum Taulantius incola litus</l>
               <l n="295">exiguos habitat non ullo nomine muros,</l>
               <l n="296">turbidus incessit telis. ille aequore uectus</l>
               <l n="297">nunc et Phaeacum Thesprotiaque arua lacessens</l>
               <l n="298">Epirum cassis lustrabat futtilis ausis,</l>
               <l n="299">nunc et Anactoria signa ostentauit in ora</l>
               <l n="300">Ambraciosque sinus Olpaeaque litora bello</l>
               <l n="301">perfudit rapido. pepulit uada feruida remis</l>
               <l n="302">Leucatae et Phoebi uidit citus Actia templa.</l>
               <l n="303">nec portus Ithacae, Laertia regna, Samenque</l>
               <l n="304">liquit inaccessam fluctuque sonantia cano</l>
               <pb/>
               <l n="305">saxa Cephallenum et scopulosis Neriton aruis.</l>
               <l n="306">ille etiam, Pelopis sedes et Achaica adire</l>
               <l n="307">moenia praegaudens, tristem Calydona Dianae</l>
               <l n="308">Oeneasque domos, Curetica tecta, subibat,</l>
               <l n="309">promittens contra Hesperiam sua proelia Grais.</l>
               <l n="310">tum lustrata Ephyre Patraeque et regia Pleuron</l>
               <l n="311">Parnasusque biceps Phoeboque loquentia saxa.</l>
               <l n="312">ac saepe ad patrios bello reuocante penatis,</l>
               <l n="313">cum modo Sarmaticus regna infestaret Orestes,</l>
               <l n="314">aspera nunc Dolopum uis exundasset in agros,</l>
               <l n="315">incepto tamen haud facilis desistere uano</l>
               <l n="316">belli per Graias umbram circumtulit oras:</l>
               <l n="317">donec, nunc pelago, nunc terra exutus, omisit</l>
               <l n="318">spem positam in Tyriis et supplex foedera sanxit</l>
               <l n="319">Dardana nec legem regno accepisse refugit. </l>
               <l n="320">Tunc et Tyndarei Latias fortuna Tarenti</l>
               <l n="321">auxit opes laudemque simul. nam perfida tandem</l>
               <l n="322">urbs Fabio deuicta seni, postremus in armis</l>
               <l n="323">ductoris titulus cauti. sollertia tutum</l>
               <l n="324">tum quoque adepta decus, captis sine sanguine muris.</l>
               <l n="325">namque ut compertum, qui Punica signa regebat</l>
               <l n="326">feminea exuri flamma, tacitusque quietae</l>
               <l n="327">exin uirtuti placuit dolus, ire sorori</l>
               <l n="328">(nam castris erat in Rutulis) germanus amatae</l>
               <l n="329">cogitur et magnis muliebria uincere corda</l>
               <l n="330">pollicitis, si reclusas tramittere portas</l>
               <l n="331">concedat Libycus rector. uotique potitus</l>
               <l n="332">euicto Fabius Poeno circumdata telis</l>
               <l n="333">incustodita penetrauit moenia nocte. </l>
               <l n="334">Sed quisnam auersos Phoebum tunc iungere ab urbe</l>
               <l n="335">Romulea dubitaret equos, qui tempore eodem</l>
               <l n="336">Marcellum acciperet letum oppetiisse sub armis?</l>
               <l n="337">moles illa uiri calidoque habitata Gradiuo</l>
               <l n="338">pectora et haud ullis umquam tremefacta periclis,</l>
               <l n="339">heu quantum Hannibalem clara factura ruina,</l>
               <l n="340">procubuere. iacet campis Carthaginis horror,</l>
               <l n="341">forsan Scipiadae confecti nomina belli</l>
               <l n="342">rapturus, si quis paulum deus adderet aeuo. </l>
               <l n="343">Collis Agenoreum dirimebat ab aggere uallum</l>
               <l n="344">Ausonio (Dauni Mauors consederat aruis).</l>
               <l n="345">curarum comes et summi Crispinus honoris</l>
               <l n="346">Marcello socius communia bella ciebat.</l>
               <l n="347">ad quem Marcellus: ‘Gestit lustrare propinquas</l>
               <l n="348">mens siluas medioque uiros imponere monti,</l>
               <l n="349">ne Libys occultis tumulum prior occupet ausis.</l>
               <l n="350">si cordi est, te participem, Crispine, laboris</l>
               <l n="351">esse uelim. numquam desunt consulta duobus.’</l>
               <l n="352">haec ubi sedere, ardentis attollere sese</l>
               <l n="353">iam dudum certant in equos. Marcellus, ut arma</l>
               <l n="354">aptantem natum aspexit laetumque tumultu,</l>
               <l n="355">
                  <q>Vincis</q> ait ‘nostros mirando ardore uigores.</l>
               <l n="356">sit praematurus felix labor. urbe Sicana</l>
               <l n="357">qualem te uidi, nondum permitteret aetas</l>
               <l n="358">cum tibi bella, meo tractantem proelia uultu!</l>
               <l n="359">huc, decus, huc, nostrum, lateri te iunge paterno</l>
               <l n="360">et me disce nouum Martem temptare magistro.’</l>
               <l n="361">tum pueri colla amplectens sic pauca precatur:</l>
               <l n="362">‘Summe deum, Libyco, faxis, de praeside nunc his,</l>
               <l n="363">his umeris tibi opima feram.’ nec plura, sereno</l>
               <l n="364">sanguineos fudit cum Iuppiter aethere rores</l>
               <l n="365">atque atris arma aspersit non prospera guttis.</l>
               <l n="366">uixdum finitis intrarant uocibus artas</l>
               <l n="367">letiferi collis fauces, cum turba uolucris</l>
               <l n="368">inuadunt Nomades iaculis nimboque feruntur</l>
               <l n="369">aetherio similes, caeca fundente latebra</l>
               <l n="370">armatos in bella globos. circumdata postquam</l>
               <pb/>
               <l n="371">nil restare uidet uirtus quod debeat ultra</l>
               <l n="372">iam superis, magnum secum portare sub umbras</l>
               <l n="373">nomen mortis hauet. tortae nunc eminus hastae</l>
               <l n="374">altius insurgit, nunc saeuit comminus ense.</l>
               <l n="375">forsan et enasset rapidi freta saeua pericli,</l>
               <l n="376">ni telum aduersos nati uenisset in artus.</l>
               <l n="377">tum patriae tremuere manus, laxataque luctu</l>
               <l n="378">fluxerunt rigidis arma infelicia palmis.</l>
               <l n="379">obuia nudatum tramittit lancea pectus,</l>
               <l n="380">labensque impresso signauit gramina mento. </l>
               <l n="381">At postquam Tyrius saeua inter proelia ductor</l>
               <l n="382">infixum aduerso uidit sub pectore telum,</l>
               <l n="383">immane exclamat: ‘Latias, Carthago, timere</l>
               <l n="384">desine iam leges: iacet exitiabile nomen,</l>
               <l n="385">Ausonii columen regni. sed dextera nostrae</l>
               <l n="386">tam similis non obscurus mittatur ad umbras.</l>
               <l n="387">magnanima inuidia uirtus caret.’ alta sepulcri</l>
               <l n="388">protinus extruitur caeloque educitur ara.</l>
               <l n="389">conuectant siluis ingentia robora: credas</l>
               <l n="390">Sidonium cecidisse ducem. tum tura dapesque</l>
               <l n="391">et fasces clipeusque uiri, pompa ultima, fertur.</l>
               <l n="392">ipse facem subdens <q>Laus</q> inquit ‘parta perennis:</l>
               <l n="393">Marcellum abstulimus Latio. deponere forsan</l>
               <l n="394">gens Italum tandem arma uelit. uos ite superbae</l>
               <l n="395">exequias animae et cinerem donate supremi</l>
               <l n="396">muneris officio: numquam hoc tibi, Roma, negabo.’</l>
               <l n="397">alterius par atque eadem fortuna laborum</l>
               <l n="398">consulis: exanimem sonipes ad signa reuexit. </l>
               <l n="399">Talia in Ausonia. sed non et talis Hiberis</l>
               <l n="400">armorum euentus campis. Carthaginis omnes</l>
               <l n="401">per subitum raptae pernix uictoria late</l>
               <l n="402">terruerat gentes. ducibus spes una salutis,</l>
               <l n="403">si socias iungant uires. ingentibus orsum</l>
               <l n="404">auspiciis iuuenem, ceu patria gestet in armis</l>
               <l n="405">fulmina, sublimi uallatam uertice montis</l>
               <l n="406">et sco<add>p</add>ulis urbem, cumulatam strage uirorum,</l>
               <l n="407">non toto rapuisse die, qua Martius ille</l>
               <l n="408">Hannibal in terra consumpto uerterit anno</l>
               <l n="409">nec pube aequandam nec opum ubertate Saguntum. </l>
               <l n="410">Proximus, adplicito saxosis aggere siluis,</l>
               <l n="411">tendebat fratris spirans ingentia facta</l>
               <l n="412">Hasdrubal. hic robur mixtusque rebellibus Afris</l>
               <l n="413">Cantaber, hic uolucri Mauro pernicior Astur;</l>
               <l n="414">tantaque maiestas terra rectoris Hibera,</l>
               <l n="415">Hannibalis quantus Laurenti terror in ora.</l>
               <l n="416">forte dies priscum Tyriis solemnis honorem</l>
               <l n="417">rettulerat, quo primum orsi Carthaginis altae</l>
               <l n="418">fundamenta nouam coepere mapalibus urbem.</l>
               <l n="419">et laetus, repetens gentis primordia, ductor</l>
               <l n="420">festa coronatis agitabat gaudia signis,</l>
               <l n="421">pacificans diuos. fraternum laena nitebat</l>
               <l n="422">demissa ex umeris donum, quam foederis arti</l>
               <l n="423">Trinacrius Libyco rex inter munera pignus</l>
               <l n="424">miserat, Aeoliis gestatum insigne tyrannis.</l>
               <l n="425">aurata puerum rapiebat ad aethera penna</l>
               <l n="426">per nubes aquila intexto librata uolatu.</l>
               <l n="427">antrum ingens iuxta, quod acus simulauit in ostro,</l>
               <l n="428">Cyclopum domus. hic recubans manantia tabo</l>
               <l n="429">corpora letifero sorbet Polyphemus hiatu.</l>
               <l n="430">circa fracta iacent excussaque morsibus ossa.</l>
               <l n="431">ipse manu extenta Laertia pocula poscit</l>
               <l n="432">permiscetque mero ructatos ore cruores. </l>
               <l n="433">Conspicuus Siculi Tyrius subteminis arte</l>
               <l n="434">gramineas pacem superum poscebat ad aras:</l>
               <l n="435">ecce inter medios hostilia nuntius arma,</l>
               <l n="436">quadrupedante inuectus equo, aduentare ferebat.</l>
               <l n="437">turbatae mentes, imperfectusque deorum</l>
               <l n="438">cessit honos. ruptis lincunt altaria sacris:</l>
               <pb/>
               <l n="439">clauduntur uallo, tenuemque ut roscida misit</l>
               <l n="440">lucem Aurora polo, rapiunt certamina Martis.</l>
               <l n="441">audax Scipiadae stridentem Sabbura cornum</l>
               <l n="442">excepit, geminaeque acies uelut omine motae.</l>
               <l n="443">exclamat Latius ductor: ‘Prima hostia uobis,</l>
               <l n="444">sacrati manes, campo iacet. en age, miles,</l>
               <l n="445">in pugnam et caedes, qualis spirantibus ire</l>
               <l n="446">adsueras ducibus, talis rue.’ dumque ea fatur,</l>
               <l n="447">incumbunt. Myconum Laenas Cirtamque Latinus</l>
               <l n="448">et Thysdrum Maro et incestum Catilina Nealcen</l>
               <l n="449">germanae thalamo obtruncat. cadit obuius acri</l>
               <l n="450">Kartalo Nasidio, Libycae regnator harenae.</l>
               <l n="451">te quoque Pyrenes uidit conterrita tellus</l>
               <l n="452">permixtum Poenis et uix credenda furentem,</l>
               <l n="453">magnum Dardaniae, Laeli, decus, omnia felix</l>
               <l n="454">cui natura dedit, nullo renuente deorum</l>
               <l n="455">ille foro auditus, cum dulci<add>a</add> soluerat ora,</l>
               <l n="456">aequabat Pyliae Neleia mella senectae.</l>
               <l n="457">ille, ubi suspensi patres et curia uocem</l>
               <l n="458">posceret, ut cantu ducebat corda senatus.</l>
               <l n="459">idem, cum subitum campo perstrinxerat auris</l>
               <l n="460">murmur triste tubae, tanto feruore ruebat</l>
               <l n="461">in pugnam atque acies, ut natum ad sola liqueret</l>
               <l n="462">bella: nihil uitae peragi sine laude placebat.</l>
               <l n="463">tunc et furtiua tractantem proelia luce</l>
               <l n="464">deiecit Galam. sacris Carthaginis illum</l>
               <l n="465">supposito mater partu subduxerat olim,</l>
               <l n="466">sed stant nulla diu deceptis gaudia diuis.</l>
               <l n="467">tunc Alabim Murrum atque Dracen demisit ad umbras,</l>
               <l n="468">femineo clamore Dracen extrema rogantem.</l>
               <l n="469">huius ceruicem gladio inter uerba precesque</l>
               <l n="470">amputat: absciso durabant murmura collo. </l>
               <l n="471">At non ductori Libyco par ardor in armis.</l>
               <l n="472">frondosi collis latebras ac saxa capessit</l>
               <l n="473">auia, nec caedes extremaue damna mouebant</l>
               <l n="474">agminis. Italiam profugus spectabat et Alpis,</l>
               <l n="475">praemia magna fugae. tacitum dat tessera signum:</l>
               <l n="476">dimissa in collis pugna siluasque ferantur</l>
               <l n="477">dispersi et summam, quicumque euaserit, arcem</l>
               <l n="478">Pyrenes culmenque petat. tum primus honore</l>
               <l n="479">armorum exuto et parma celatus Hibera</l>
               <l n="480">in montis abit atque uolens palantia linquit</l>
               <l n="481">agmina. desertis Latius uictricia signa</l>
               <l n="482">immittit miles castris. non urbe recepta</l>
               <l n="483">plus ulla partum praedae, tenuitque moratas</l>
               <l n="484">a caede, ut Libycus ductor prouiderat, iras:</l>
               <l n="485">fluminei ueluti deprensus gurgitis undis,</l>
               <l n="486">auulsa parte inguinibus causaque pericli,</l>
               <l n="487">enatat intento praedae fiber auius hoste.</l>
               <l n="488">impiger occultis Poenus postquam abditur umbris,</l>
               <l n="489">saxosae fidens siluae, maiora petuntur</l>
               <l n="490">rursus bella retro et superari certior hostis.</l>
               <l n="491">Pyrenes tumulo clipeum cum carmine figunt:</l>
               <l n="492">
                  <hi rend="7">hasdrvbalis spolivm gradivo scipio victor</hi>. </l>
               <l n="493">Terrore interea posito trans ardua montis</l>
               <l n="494">Bebrycia populos armabat Poenus in aula,</l>
               <l n="495">mercandi dextras largus belloque parata</l>
               <l n="496">prodigere in bellum facilis. praemissa ferocis</l>
               <l n="497">augebant animos argenti pondera et auri</l>
               <l n="498">parta metalliferis longo discrimine terris.</l>
               <l n="499">hinc noua complerunt haud tardo milite castra</l>
               <l n="500">uenales animae, Rhodani qui gurgite gaudent,</l>
               <l n="501">quorum serpit Arar per rura pigerrimus undae.</l>
               <l n="502">iamque hieme adfecta mitescere coeperat annus:</l>
               <l n="503">inde iter ingrediens rapidum per Celtica rura</l>
               <l n="504">miratur domitas Alpis ac peruia montis</l>
               <pb/>
               <l n="505">ardua et Herculeae quaerit uestigia plantae</l>
               <l n="506">germanique uias diuinis comparat ausis. </l>
               <l n="507">Vt uero uentum in culmen, castrisque resedit</l>
               <l n="508">Hannibalis, <q>Quos Roma,</q> inquit ‘quos a<add>l</add>tius, oro,</l>
               <l n="509">attollit muros, qui post haec moenia fratri</l>
               <l n="510">uicta meo stent incolumes? sit gloria dextrae</l>
               <l n="511">felix tanta precor, neue usque ad sidera adisse</l>
               <l n="512">inuideat laeuus nobis deus.’ agmine celso</l>
               <l n="513">inde alacer, qua munitum decliuis ab alto</l>
               <l n="514">agger monstrat iter, properatis deuolat armis.</l>
               <l n="515">non tanto strepuere metu primordia belli:</l>
               <l n="516">nunc geminum Hannibalem, nunc iactant bina coire</l>
               <l n="517">hinc atque hinc castra, et pastos per prospera bella</l>
               <l n="518">sanguine ductores Italo coniungere Martem</l>
               <l n="519">et duplicare acies: uenturum ad moenia cursu</l>
               <l n="520">hostem praecipiti et uisurum haerentia porta</l>
               <l n="521">spicula Elissaeis nuper contorta lacertis. </l>
               <l n="522">His super infrendens sic secum Oenotria Tellus:</l>
               <l n="523">‘Tantone, heu superi! spernor contempta furore</l>
               <l n="524">Sidoniae gentis, quae quondam sceptra timentem</l>
               <l n="525">nati Saturnum nostris considere in oris</l>
               <l n="526">et regnare dedi? decima haec iam uertitur aestas</l>
               <l n="527">ex quo proterimur. iuuenis, cui sola supersunt</l>
               <l n="528">in superos bella, extremo de litore rapta</l>
               <l n="529">intulit arma mihi temeratisque Alpibus ardens</l>
               <l n="530">in nostros descendit agros. quot corpora texi</l>
               <l n="531">caesorum, stratis totiens deformis alumnis!</l>
               <l n="532">nulla mihi floret bacis felicibus arbor:</l>
               <l n="533">immatura seges rapido succiditur ense:</l>
               <l n="534">culmina uillarum nostrum delapsa feruntur</l>
               <l n="535">in gremium foedantque suis mea regna ruinis.</l>
               <l n="536">hunc etiam, uastis qui nunc sese intulit oris,</l>
               <l n="537">perpetiar, miseras quaerentem exurere belli</l>
               <l n="538">reliquias? tum me scindat uagus Afer aratro</l>
               <l n="539">et Libys Ausoniis commendet semina sulcis,</l>
               <l n="540">ni cuncta exultant quae latis agmina campis</l>
               <l n="541">uno condiderim tumulo.’ dum talia uersat,</l>
               <l n="542">et thalamos claudit Nox atra deumque hominumque,</l>
               <l n="543">tendit Amyclaei praeceps ad castra nepotis.</l>
               <l n="544">is tum Lucanis cohibentem finibus arma</l>
               <l n="545">Poenum uicini seruabat caespite ualli.</l>
               <l n="546">hic iuuenem adgreditur Latiae telluris imago:</l>
               <l n="547">‘Clausorum decus atque erepto maxima Romae</l>
               <l n="548">spes Nero Marcello, rumpe atque expelle quietem.</l>
               <l n="549">magnum aliquid tibi, si patriae uis <add>cr</add>edere fatis,</l>
               <l n="550">audendum est, quod depulso quoque moenibus hoste</l>
               <l n="551">uictores fecisse tremant. fulgentibus armis</l>
               <l n="552">Poenus inundauit campos, qua Sena relictum</l>
               <l n="553">Gallorum a populis seruat per saecula nomen.</l>
               <l n="554">ni propere alipedes rapis ad certamina turmas,</l>
               <l n="555">serus deletae post auxiliabere Romae.</l>
               <l n="556">surge, age, fer gressus. patulos regione Metauri</l>
               <l n="557">damnaui tumulis Poenorum atque ossibus agros.’ </l>
               <l n="558">His dictis abit atque abscedens uisa pauentem</l>
               <l n="559">attrahere et fractis turmas propellere portis.</l>
               <l n="560">rumpit flammato turbatus corde soporem</l>
               <l n="561">ac supplex geminas tendens ad sidera palmas</l>
               <l n="562">tellurem Noctemque et caelo sparsa precatur</l>
               <l n="563">astra ducemque uiae tacito sub lumine Phoeben.</l>
               <l n="564">inde legit dignas tanta ad conamina dextras,</l>
               <l n="565">quaque iacet superi Larinas accola ponti,</l>
               <l n="566">qua duri bello gens Marrucina fidemque</l>
               <l n="567">exuere indocilis sociis Frentanus in armis,</l>
               <l n="568">tum, qua uitiferos domitat Praetutia pubes</l>
               <l n="569">laeta laboris agros, et penna et fulmine et undis</l>
               <l n="570">hibernis et Achaemenio uelocior arcu</l>
               <l n="571">euolat. hortator sibi quisque: ‘Age, perge, salutem</l>
               <pb/>
               <l n="572">Ausoniae ancipites superi et, stet Roma cadatne,</l>
               <l n="573">in pedibus posuere tuis,’ clamantque ruuntque.</l>
               <l n="574">hortandi genus acer habet praecedere ductor:</l>
               <l n="575">illum augent cursus adnisi aequare sequendo</l>
               <l n="576">atque indefessi noctemque diemque feruntur. </l>
               <l n="577">At Roma, aduersi tantum mala gliscere belli</l>
               <l n="578">accipiens, trepidare metu nimiumque Neronem</l>
               <l n="579">sperauisse queri, atque uno sibi uulnere posse</l>
               <l n="580">auferri restantem animam. non arma nec aurum</l>
               <l n="581">nec pubem ne<add>c</add>, quem fundat, superesse cruorem.</l>
               <l n="582">scilicet Hasdrubalem inuadat, qui ad proelia soli</l>
               <l n="583">Hannibali satis esse nequit? iam rursus, ubi arma</l>
               <l n="584">auertisse suo cognorit deuia uallo,</l>
               <l n="585">haesurum portis Poenum. uenisse, superbo</l>
               <l n="586">qui fratri certet, cui maxima gloria cedat</l>
               <l n="587">urbis deletae. fremit amens corde sub imo</l>
               <l n="588">ordo patrum ac magno interea meditatur amore</l>
               <l n="589">seruandi decoris, quonam se fine minanti</l>
               <l n="590">seruitio eripiat diuosque euadat iniquos.</l>
               <l n="591">hos inter gemitus obscuro noctis opacae</l>
               <l n="592">succedit castris Nero, quae coniuncta feroci</l>
               <l n="593">Liuius Hasdrubali uallo custode tenebat.</l>
               <l n="594">belliger is quondam scitusque accendere Martem</l>
               <l n="595">floruerat primo clarus pugnator in aeuo,</l>
               <l n="596">mox falso laesus non aequi crimine uulgi</l>
               <l n="597">secretis ruris tristes absconderat annos.</l>
               <l n="598">sed, postquam grauior moles terrorque periclo</l>
               <l n="599">poscebat propiore uirum, reuocatus ad arma</l>
               <l n="600">tot caesis ducibus patriae donauerat iram. </l>
               <l n="601">At non Hasdrubalem fraudes latuere recentum</l>
               <l n="602">armorum, quamquam tenebris Nox texerat astus.</l>
               <l n="603">pulueris in clipeis uestigia uisa mouebant</l>
               <l n="604">et, properi signum accursus, sonipesque uirique</l>
               <l n="605">substricti corpus. bis clarum bucina signum</l>
               <l n="606">praeterea gemino prodebat iuncta magistro</l>
               <l n="607">castra regi. uerum, fratri si uita supersit,</l>
               <l n="608">qui tandem licitum socias coniungere uires</l>
               <l n="609">consulibus? sed enim solum, dum uera patescant,</l>
               <l n="610">cunctandi restare dolum Martemque trahendi. </l>
               <l n="611">Nec consulta fugae segni formidine differt.</l>
               <l n="612">nox somni genetrix mortalia pectora curis</l>
               <l n="613">purgarat, tenebraeque horrenda silentia alebant:</l>
               <l n="614">erepit suspensa ferens uestigia castris</l>
               <l n="615">et muta elabi tacito iubet agmina passu.</l>
               <l n="616">inlunem nacti per rura tacentia noctem</l>
               <l n="617">accelerant uitantque sonos. sed percita falli</l>
               <l n="618">sub tanto motu Tellus nequit: implicat actas</l>
               <l n="619">caeco errore uias umbrisque fauentibus arto</l>
               <l n="620">circumagit spatio sua per uestigia ductos.</l>
               <l n="621">nam, qua curuatas sinuosis flexibus amnis</l>
               <l n="622">obliquat ripas refluoque per aspera lapsu</l>
               <l n="623">in sese redit, hac, casso ducente labore,</l>
               <l n="624">exiguum inuoluunt frustratis gressibus orbem,</l>
               <l n="625">inque errore uiae tenebrarum munus ademptum. </l>
               <l n="626">Lux urget panditque fugam. ruit acer apertis</l>
               <l n="627">turbo equitum portis, atque omnis ferrea late</l>
               <l n="628">tempestas operit campos. nondum arma manusque</l>
               <l n="629">permixtae: iam tela bibunt praemissa cruorem.</l>
               <l n="630">hinc iussae Poenum fugientem sistere pennae</l>
               <l n="631">Dictaeae uolitant, hinc lancea turbine nigro</l>
               <l n="632">fert letum cuicumque uiro, quem prenderit ictus.</l>
               <l n="633">deponunt abitus curam trepidique coactas</l>
               <l n="634">constituunt acies et spes ad proelia uertunt. </l>
               <l n="635">Ipse inter medios (nam rerum dura uidebat)</l>
               <l n="636">Sidonius ductor, tergo sublimis ab alto</l>
               <pb/>
               <l n="637">quadrupedantis equi, tendens uocemque manusque:</l>
               <l n="638">‘Per decora, extremo uobis quaesita sub axe,</l>
               <l n="639">per fratris laudes oro, uenisse probemus</l>
               <l n="640">germanum Hannibalis. Latio Fortuna laborat</l>
               <l n="641">aduersis documenta dare atque ostendere, quantus</l>
               <l n="642">uerterit in Rutulos domitor telluris Hiberae,</l>
               <l n="643">suetus ad Herculeas miles bellare columnas.</l>
               <l n="644">forsitan et pugnas ueniat germanus in ipsas.</l>
               <l n="645">digna uiro, digna, obtestor, spectacula pleno</l>
               <l n="646">corporibus properate solo. quicumque timeri</l>
               <l n="647">dux bello poterat, fratri iacet. unica nunc spes</l>
               <l n="648">e poena ac latebris infracto Liuius aeuo</l>
               <l n="649">damnatum offertur uobis <add>caput</add>. ite, agite, oro,</l>
               <l n="650">sternite ductorem, cum quo concurrere fratri</l>
               <l n="651">sit pudor, et turpi finem donate senectae.’ </l>
               <l n="652">At contra Nero: ‘Quid cessas clusisse labores</l>
               <l n="653">ingentis belli? pedibus tibi gloria, miles,</l>
               <l n="654">parta ingens: nunc accumula coepta ardua dextra.</l>
               <l n="655">heu temere abducto liquisti robore castra,</l>
               <l n="656">ni factum absoluit uictoria. praecipe laudem:</l>
               <l n="657">aduentu cecidisse tuo memorabitur hostis.’ </l>
               <l n="658">Parte alia insignis nudatis casside canis</l>
               <l n="659">Liuius: ‘Huc, iuuenes, huc me spectate ruentem</l>
               <l n="660">in pugnas, quantumque meus patefecerit ensis,</l>
               <l n="661">tantum intrate loci, et tandem praecludite ferro</l>
               <l n="662">iam nimium patulas Poenis grassantibus Alpis.</l>
               <l n="663">quod ni ueloci prosternimus agmina Marte</l>
               <l n="664">et fulmen subitum Carthaginis Hannibal adsit,</l>
               <l n="665">qui deus infernis quemquam nostrum eximat umbris?’</l>
               <l n="666">hinc galea capite accepta dicta horrida ferro</l>
               <l n="667">sancit et obtectus senium fera proelia miscet.</l>
               <l n="668">illum, per cuneos et per densissima campi</l>
               <l n="669">corpora tot dantem leto quot spicula torsit,</l>
               <l n="670">turbati fugere Macae, fugere feroces</l>
               <l n="671">Autololes Rhodanique comas intonsa iuuentus. </l>
               <l n="672">Fatidicis Nabis ueniens Hammonis harenis</l>
               <l n="673">improba miscebat securus proelia fati,</l>
               <l n="674">ceu tutante deo, ac patriis spolia Itala templis</l>
               <l n="675">fixurum uano tumidus promiserat ore.</l>
               <l n="676">ardebat gemma Garamantide caerula uestis,</l>
               <l n="677">ut cum sparsa micant stellarum lumina caelo,</l>
               <l n="678">et gemmis galeam clipeumque accenderat auro.</l>
               <l n="679">casside cornigera dependens infula sacros</l>
               <l n="680">prae se terrores diuumque ferebat honorem.</l>
               <l n="681">arcus erat pharetraeque uiro atque incocta cerastis</l>
               <l n="682">spicula, et armatus peragebat bella ueneno.</l>
               <l n="683">necnon, cornipedis tergo de more repostus,</l>
               <l n="684">sustentata genu per campum pondera conti</l>
               <l n="685">Sarmatici prona aduersos urgebat in hostis.</l>
               <l n="686">tum quoque transfixum telo per membra, per arma</l>
               <l n="687">consulis ante oculos magno clamore Sabellum</l>
               <l n="688">asportabat ouans et ouans Hammona canebat.</l>
               <l n="689">non tulit hanc iram tantosque in corde tumores</l>
               <l n="690">barbarico senior telumque intorsit et una</l>
               <l n="691">praedam animamque simul uictori uictor ademit. </l>
               <l n="692">Adsilit, audito tristis clamore ruinae,</l>
               <l n="693">Hasdrubal, et coeptantem Arabum raptare perempto</l>
               <l n="694">gemmiferi spolium cultus auroque rigentis</l>
               <l n="695">exuuias iaculum a tergo perlibrat ad ossa.</l>
               <l n="696">iam correpta miser geminis uelamina palmis</l>
               <l n="697">carpebat propere et trepidos nudauerat artus:</l>
               <l n="698">concidit ac sacras uestes atque aurea fila</l>
               <l n="699">reddidit exanimo, spoliatum lapsus in hostem.</l>
               <l n="700">at Canthus Rutilum, Canthus possessor harenae</l>
               <pb/>
               <l n="701">qua celebre inuicti nomen posuere Philaeni,</l>
               <l n="702">ditem ouium Rutilum obtruncat, cui mille sub altis</l>
               <l n="703">lanigerae balant stabulis. ipse otia molli</l>
               <l n="704">exercens cura gelido nunc flumine soles</l>
               <l n="705">frangebat nimios pecori, nunc laetus in herba</l>
               <l n="706">tondebat niueae splendentia uellera lanae,</l>
               <l n="707">aut, pecus e pastu cum sese ad tecta referret,</l>
               <l n="708">noscentis matres spectabat ouilibus agnos.</l>
               <l n="709">occubuit clipei transfixo proditus aere</l>
               <l n="710">et sero ingemuit stabulis exire paternis. </l>
               <l n="711">Acrius hoc Italum pubes incurrit et urget:</l>
               <l n="712">ut torrens, ut tempestas, ut flamma corusci</l>
               <l n="713">fulminis, ut Borean pontus fugit, ut caua currunt</l>
               <l n="714">nubila, cum pelago caelum permiscuit Eurus.</l>
               <l n="715">procerae stabant, Celtarum signa, cohortes,</l>
               <l n="716">prima acies. hos impulsu cuneoque feroci</l>
               <l n="717">laxat uis subita, et fessos errore uiarum</l>
               <l n="718">nec soli faciles longique laboris anhelos</l>
               <l n="719">auertit patrius genti pauor. addere tergo</l>
               <l n="720">hastas Ausonius teloque instare sequaci</l>
               <l n="721">nec donare fugam. cadit uno uulnere Thyrmis,</l>
               <l n="722">non uno Rhodanus, profligatumque sagitta</l>
               <l n="723">lancea deturbat Morinum et iam iamque cadentem.</l>
               <l n="724">cedentis urget, totas largitus habenas,</l>
               <l n="725">Liuius acer equo et turmis abeuntibus infert</l>
               <l n="726">cornipedem. tunc auersi <add>f</add>ug<add>i</add>entia colla</l>
               <l n="727">disicit ense Mosae. percussit pondere terram</l>
               <l n="728">cum galea ex alto lapsum caput: at residentem</l>
               <l n="729">turbatus rapuit sonipes in proelia truncum.</l>
               <l n="730">hic Cato (nam medio uibrabat et ipse tumultu)</l>
               <l n="731">
                  <q>Si, primas</q> inquit ‘bello cum amisimus Alpes,</l>
               <l n="732">hic iuueni oppositus Tyrio foret! hei mihi quanta</l>
               <l n="733">cessauit Latio dextra, et quot funera Poenis</l>
               <l n="734">donarunt praui suffragia tristia campi!’ </l>
               <l n="735">Iamque inclinabant acies, cunctisque pauorem</l>
               <l n="736">Gallorum induerat pauor, et Fortuna ruebat</l>
               <l n="737">Sidonia: ad Rutulos Victoria uerterat alas.</l>
               <l n="738">celsus ceu prima reflorescente iuuenta</l>
               <l n="739">ibat consul ouans, maior maiorque uideri.</l>
               <l n="740">ecce trahens secum canentem puluere turmam</l>
               <l n="741">ductor Agenoreus subit, intorquensque lacertis</l>
               <l n="742">tela sonat: ‘Cohibete fugam. cui cedimus hosti?</l>
               <l n="743">nonne pudet? conuersa senex marcentibus annis</l>
               <l n="744">agmina agit. nunc, quaeso, mihi nunc dextera in armis</l>
               <l n="745">degenerat, nostrique piget? mihi Belus auorum</l>
               <l n="746">principium, mihi cognatum Sidonia Dido</l>
               <l n="747">nomen, et ante omnis bello numerandus Hamilcar</l>
               <l n="748">est genitor. mihi, cui cedunt montesque lacusque</l>
               <l n="749">et campi atque amnes, frater. me magna secundum</l>
               <l n="750">Carthago putat Hannibali, me Baetis in oris</l>
               <l n="751">aequant germano passae mea proelia gentes.’</l>
               <l n="752">talia dum memorat, medios ablatus in hostis,</l>
               <l n="753">ut noua conspecti fulserunt consulis arma,</l>
               <l n="754">hastam praepropero nisu iacit. illa per oras</l>
               <l n="755">aerati clipei et loricae tegmina summo</l>
               <l n="756">incidit haud felix umero parceque petitum</l>
               <l n="757">perstrinxit corpus nec multo tincta cruore,</l>
               <l n="758">uana sed optanti promisit gaudia Poeno. </l>
               <l n="759">Turbati Rutuli, confusaque pectora uisu</l>
               <l n="760">terrifico. tunc increpitans conamina consul:</l>
               <l n="761">‘Femineis laesum uana inter cornua corpus</l>
               <pb/>
               <l n="762">unguibus aut palmis credas puerilibus ictum.</l>
               <l n="763">ite, docete, uiri, Romanae uulnera suerint</l>
               <l n="764">quanta adferre manus.’ tum uero effunditur ingens</l>
               <l n="765">telorum uis, et densa sol uincitur umbra.</l>
               <l n="766">iamque per extentos alterna strage uirorum</l>
               <l n="767">corpora fusa iacent campos, demersaque in undam</l>
               <l n="768">iunxerunt cumulo crescente cadauera ripas:</l>
               <l n="769">ut, cum uenatu saltus exercet opacos</l>
               <l n="770">Dictynna et laetae praebet spectacula matri,</l>
               <l n="771">aut Pindi nemora excutiens aut Maenala lustrans</l>
               <l n="772">(omnis Naiadum plenis comitata pharetris</l>
               <l n="773">turba ruit, striduntque sagittiferi goryti),</l>
               <l n="774">tum per saxa ferae perque ipsa cubilia fusae,</l>
               <l n="775">per uallis fluuiosque atque a<add>n</add>tra uirentia musco</l>
               <l n="776">multa strage iacent: exultat uertice montis</l>
               <l n="777">gratam perlustrans oculis Latonia praedam. </l>
               <l n="778">Audito ante alios senioris uulnere, rumpit</l>
               <l n="779">per medios Nero saeuus iter, uisaque uirorum</l>
               <l n="780">aequali pugna ‘Quid enim, quid deinde relictum est</l>
               <l n="781">Italiae fatis? hunc si non uincitis hostem,</l>
               <l n="782">Hannibalem uincetis?’ ait. ruit ocius amens</l>
               <l n="783">in medios, Tyriumque ducem inter prima frementem</l>
               <l n="784">agmina ut aspexit, rabidi ceu belua ponti,</l>
               <l n="785">per longum sterili ad pastus iactata profundo,</l>
               <l n="786">cum procul in fluctu piscem male saucia uidit,</l>
               <l n="787">aestuat et lustrans nantem sub gurgite praedam</l>
               <l n="788">absorbet late permixtum piscibus aequor:</l>
               <l n="789">non telo mora, non dictis. <q>Haud amplius</q> inquit</l>
               <l n="790">‘elabere mihi. non hic nemora auia fallent</l>
               <l n="791">Pyrenes, nec promissis frustrabere uanis,</l>
               <l n="792">ut quondam terra fallax deprensus Hibera</l>
               <l n="793">euasti nostram mentito foedere dextram.’ </l>
               <l n="794">Haec Nero, et intorquet iaculum, nec futtilis ictus.</l>
               <l n="795">nam latere extremo cuspis librata resedit.</l>
               <l n="796">inuadit stricto super haec interritus ense</l>
               <l n="797">conlapsique premens umbone trementia membra,</l>
               <l n="798">‘Si qua sub extremo casu mandata referri</l>
               <l n="799">germano uis forte tuo, portabimus’ inquit.</l>
               <l n="800">contra Sidonius: ‘Leto non terreor ullo.</l>
               <l n="801">utere Marte tuo, dum nostris manibus adsit</l>
               <l n="802">actutum uindex. mea si suprema referre</l>
               <l n="803">fratri uerba paras, mando, Capitolia uictor</l>
               <l n="804">exurat cinerique Iouis permisceat ossa</l>
               <l n="805">et cineres nostros.’ cupientem adnectere plura</l>
               <l n="806">feruentemque ira mortis transuerberat ense</l>
               <l n="807">et rapit infidum uictor caput. agmina fuso</l>
               <l n="808">sternuntur duce non ultra fidentia Marti. </l>
               <l n="809">Iamque diem solisque uias nox abstulit atra,</l>
               <l n="810">cum uires parco uictu somnoque reducunt,</l>
               <l n="811">ac, nondum remeante die, uictricia signa,</l>
               <l n="812">qua uentum, referunt clausis formidine castris.</l>
               <l n="813">tum Nero procera sublimia cuspide portans</l>
               <l n="814">ora ducis caesi <q>Cannas pensauimus,</q> inquit</l>
               <l n="815">‘Hannibal, et Trebiam et Trasimenni litora tecum</l>
               <l n="816">fraterno capite. i, duplica nunc perfida bella</l>
               <l n="817">et geminas accerse acies. haec praemia restant</l>
               <l n="818">qui tua tramissis optarint Alpibus arma.’</l>
               <l n="819">compressit lacrimas Poenus minuitque ferendo</l>
               <l n="820">constanter mala et inferias in tempore dignas</l>
               <l n="821">missurum fratri clauso commurmurat ore.</l>
               <l n="822">tum castris procul amotis, aduersa quiete</l>
               <l n="823">dissimulans, dubia exclusit certamina Martis.</l>
               <pb/>
            </div>

            <div type="textpart" subtype="book" n="16">

               <l n="1">Bruttia maerentem casus patriaeque suosque</l>
               <l n="2">Hannibalem accepit tellus. hic aggere saeptus</l>
               <l n="3">in tempus posita ad renouandum bella coquebat:</l>
               <l n="4">abditus ut silua, stabulis cum cessit ademptis,</l>
               <l n="5">amisso taurus regno gregis auia clauso</l>
               <l n="6">molitur saltu certamina iamque feroci</l>
               <l n="7">mugitu nemora exterret perque ardua cursu</l>
               <l n="8">saxa ruit, sternit siluas rupesque lacessit</l>
               <l n="9">irato rabidus cornu: tremit omnis ab alto</l>
               <l n="10">prospectans scopulo pastor noua bella parantem.</l>
               <l n="11">sed uigor hausurus Latium, si cetera Marti</l>
               <l n="12">adiumenta forent, praua obtrectante suorum</l>
               <l n="13">inuidia, reuocare animos ac stare negata</l>
               <l n="14">cogebatur ope et senio torpescere rerum.</l>
               <l n="15">parta tamen formido manu et tot caedibus olim</l>
               <l n="16">quaesitus terror uelut inuiolabile telis</l>
               <l n="17">seruabant sacrumque caput, proque omnibus armis</l>
               <l n="18">et castrorum opibus dextrisque recentibus unum</l>
               <l n="19">Hannibalis sat nomen erat. tot dissona lingua</l>
               <l n="20">agmina, barbarico tot discordantia ritu</l>
               <l n="21">corda uirum mansere gradu, rebusque retusis</l>
               <l n="22">fidas ductoris tenuit reuerentia mentes. </l>
               <l n="23">Nec uero Ausonia tantum se laetus agebat</l>
               <l n="24">Dardanidis Mauors: iam terra cedit Hibera</l>
               <l n="25">auriferis tandem Phoenix depulsus ab aruis,</l>
               <l n="26">iam Mago exutus castris agitante pauore</l>
               <l n="27">in Libyam propero tramisit caerula uelo.</l>
               <l n="28">ecce aliud decus haud uno contenta fauore</l>
               <l n="29">nutribat Fortuna duci. nam concitus Hannon</l>
               <l n="30">aduentabat, agens crepitantibus agmina caetris</l>
               <l n="31">barbara, et indigenas serus raptabat Hiberos.</l>
               <l n="32">non ars aut astus belli uel dextera deerat,</l>
               <l n="33">si non Scipiadae concurreret. omnia ductor</l>
               <l n="34">magna adeo Ausonius maiori mole premebat:</l>
               <l n="35">ut Phoebe stellas, ut fratri<add>s</add> lumina Phoeben</l>
               <l n="36">exuperant montisque Atlas et flumina Nilus,</l>
               <l n="37">ut pater Oceanus Neptunia caerula uincit.</l>
               <l n="38">uallantem castra (obscuro nam uesper Olympo</l>
               <l n="39">fundere non aequam trepidanti coeperat umbra<add>m</add>)</l>
               <l n="40">adgreditur Latius rector, subitoque tumultu</l>
               <l n="41">caeduntur passim coepti munimina ualli</l>
               <l n="42">imperfecta super. contexere herbida lapsos</l>
               <l n="43">pondera, et in tumuli concessit caespes honorem. </l>
               <l n="44">Vix uni mens digna uiro, nouisse minores</l>
               <l n="45">quam deceat pretiumque operis sit tradere famae.</l>
               <l n="46">Cantaber ingenio membrorum et mole timeri</l>
               <l n="47">uel nudus telis poterat Larus. hic fera gentis</l>
               <l n="48">more securigera miscebat proelia dextra</l>
               <l n="49">et, quamquam fundi se circum pulsa uideret</l>
               <l n="50">agmina, deleta gentilis pube cateruae</l>
               <l n="51">caesorum implebat solus loca: seu foret hostis</l>
               <l n="52">comminus, expleri gaudebat uulnere frontis</l>
               <l n="53">aduersae, seu laeua acies in bella uocaret,</l>
               <l n="54">obliquo telum reflexum Marte rotabat.</l>
               <l n="55">at, cum pone ferox auersi in terga ueniret</l>
               <l n="56">uictor, nil trepidans retro iactare bipennem</l>
               <l n="57">callebat, nulla belli non parte timendus.</l>
               <l n="58">huic ducis inuicti germanus turbine uasto</l>
               <l n="59">Scipio contorquens hastam, cudone comantis</l>
               <l n="60">disiecit crinis. namque altius acta cucurrit</l>
               <l n="61">cuspis et elata procul est eiecta securi.</l>
               <pb/>
               <l n="62">at iuuenis, cui telum ingens accesserat ira,</l>
               <l n="63">barbaricam adsiliens magno clamore bipennem</l>
               <l n="64">incutit. intremuere acies, sonuitque per auras</l>
               <l n="65">pondere belligero pulsati tegminis umbo,</l>
               <l n="66">haud impune quidem. remeans nam dextera ab ictu</l>
               <l n="67">decisa est gladio ac dilecto immortua telo.</l>
               <l n="68">qui postquam murus miseris ruit, agmina concors</l>
               <l n="69">auertit fuga confestim dispersa per agros.</l>
               <l n="70">nec pugnae species, sed poenae tristis imago</l>
               <l n="71">illa erat, hinc tantum caedentum atque inde ruentum.</l>
               <l n="72">per medios Hannon palmas post terga reuinctus</l>
               <l n="73">ecce trahebatur lucemque (heu dulcia caeli</l>
               <l n="74">lumina!) captiuus lucem inter uincla petebat.</l>
               <l n="75">cui rector Latius: ‘Tanta, en, qui regna reposcant,</l>
               <l n="76">quis cedat toga et armiferi gens sacra Quirini.</l>
               <l n="77">seruitio si tam faciles, cur bella refertis?’ </l>
               <l n="78">Haec inter celerare gradum, coniungat ut arma,</l>
               <l n="79">Hasdrubalem ignarum cladis praenuntius adfert</l>
               <l n="80">explorator eques. raptat dux obuia signa</l>
               <l n="81">ac, postquam optatam laetus contingere pugnam</l>
               <l n="82">uidit et ad letum magno uenientia cursu</l>
               <l n="83">agmina, suspiciens caelum <q>Nil amplius</q> inquit</l>
               <l n="84">‘uos hodie posco, superi. protraxtis ad arma</l>
               <l n="85">quod profugos, satis est: in dextra cetera nobis</l>
               <l n="86">uota, uiri. rapite, ite, precor. uocat ecce furentis</l>
               <l n="87">hinc pater, hinc patruus. gemina o mihi numina belli,</l>
               <l n="88">ducite, adeste, sequor. dignas spectabitis, aut me</l>
               <l n="89">praescia mens fallit, uestro iam nomine caedes.</l>
               <l n="90">nam quis erit tandem campis telluris Hiberae</l>
               <l n="91">bellandi modus? en umquam lucebit in orbe</l>
               <l n="92">ille dies, quo te armorum, Carthago, meorum</l>
               <l n="93">aspiciam sonitus admotaque bella trementem?’ </l>
               <l n="94">Dixerat, et raucus stridenti murmure clangor</l>
               <l n="95">increpuit: tonuere feris clamoribus astra.</l>
               <l n="96">concurrunt, quantumque rapit uiolentia ponti</l>
               <l n="97">et Notus et Boreas et inexorabilis Auster,</l>
               <l n="98">cum mergunt plenas tumefacta sub aequora classes,</l>
               <l n="99">aut cum letiferos accendens Sirius ignis</l>
               <l n="100">torret anhelantem saeuis ardoribus orbem,</l>
               <l n="101">tantum acies hominumque ferox discordia ferro</l>
               <l n="102">demetit. haud ullus terrarum aequarit hiatus</l>
               <l n="103">pugnarum damna, aut strages per inhospita lustra</l>
               <l n="104">umquam tot dederit rabies horrenda ferarum.</l>
               <l n="105">iam campi uallesque madent, hebetataque tela.</l>
               <l n="106">et Libys occubuere et amantes Martis Hiberi.</l>
               <l n="107">stat tamen una loco perfossis debilis armis</l>
               <l n="108">luctaturque acies, qua concutit Hasdrubal hastam.</l>
               <l n="109">nec finem daret ille dies animosaque uirtus,</l>
               <l n="110">ni perlapsa uiro loricae tegmen harundo</l>
               <l n="111">et parco summum uiolasset uulnere corpus</l>
               <l n="112">suasissetque fugam. rapido certamina linquit</l>
               <l n="113">in latebras euectus equo noctisque per umbram</l>
               <l n="114">ad Tartessiacos tendit per litora portus. </l>
               <l n="115">Proximus in pugna ductori Marte manuque</l>
               <l n="116">regnator Nomadum fuerat, mox foedere longo</l>
               <l n="117">cultuque Aeneadum nomen Masinissa superbum.</l>
               <l n="118">huic fesso, quos dura fuga et nox suaserat atra,</l>
               <l n="119">carpenti somnos subitus rutilante coruscum</l>
               <l n="120">uertice fulsit apex, crispamque inuoluere uisa est</l>
               <pb/>
               <l n="121">mitis flamma comam atque hirta se spargere fronte.</l>
               <l n="122">concurrunt famuli et serpentis tempora circum</l>
               <l n="123">festinant gelidis restinguere fontibus ignis;</l>
               <l n="124">at grandaeua deum praenoscens omina mater</l>
               <l n="125">‘Sic, sic, caelicolae, portentaque uestra secundi</l>
               <l n="126">condite:’ ait ‘dure<add>t</add> capiti per saecula lumen.</l>
               <l n="127">ne uero, ne, nate, deum tam laeta pauesce</l>
               <l n="128">prodigia aut sacras metue inter tempora flammas.</l>
               <l n="129">hic tibi Dardaniae promittit foedera gentis,</l>
               <l n="130">hic tibi regna dabit regnis maiora paternis</l>
               <l n="131">ignis et adiunget Latiis tua nomina fatis.’</l>
               <l n="132">sic uates, iuuenisque animum tam clara mouebant</l>
               <l n="133">monstra, nec a Poenis ulli uirtutis honores,</l>
               <l n="134">Hannibal ipse etiam iam iamque modestior armis. </l>
               <l n="135">Aurora obscuri tergebat nubila caeli</l>
               <l n="136">uixque Atlantiadum rubefecerat ora sororum:</l>
               <l n="137">tendit in Ausonios et adhuc hostilia castra.</l>
               <l n="138">atque, ubi se uallo intulerat, ductorque benigno</l>
               <l n="139">accepit Latius uultu, rex talibus infit:</l>
               <l n="140">‘Caelestum monita et sacrae responsa parentis</l>
               <l n="141">disque tua, o Rutulum rector, gratissima uirtus</l>
               <l n="142">auulsum Tyriis huc me duxere uolentem.</l>
               <l n="143">si tibi non segnes tua contra fulmina saepe</l>
               <l n="144">uisi stare sumus, dignam te, nate Tonantis,</l>
               <l n="145">adferimus dextram. nec nos aut uana subegit</l>
               <l n="146">incertae mentis leuitas et mobile pectus,</l>
               <l n="147">aut spes et laeti sectamur praemia Martis:</l>
               <l n="148">perfidiam fugio et periuram ab origine gentem.</l>
               <l n="149">tu, quando Herculeis finisti proelia metis,</l>
               <l n="150">nunc ipsam belli nobiscum inuade parentem.</l>
               <l n="151">ille tibi, qui iam gemino Laurentia lustro</l>
               <l n="152">possedit regna et scalas ad moenia Romae</l>
               <l n="153">admouet, in Libyam flammis ferroque trahendus.’ </l>
               <l n="154">Sic Nomadum ductor. tunc dextra Scipio dextram</l>
               <l n="155">amplexus: ‘Si pulchra tibi Mauorte uidetur,</l>
               <l n="156">pulchrior est gens nostra fide. dimitte bilinguis</l>
               <l n="157">ex animo socios. magna hinc te praemia clarae</l>
               <l n="158">uirtutis, Masinissa, manent, citiusque uel armis</l>
               <l n="159">quam gratae studio uincetur Scipio mentis.</l>
               <l n="160">cetera quae Libyam portari incendia suades,</l>
               <l n="161">expediet tempus. nec enim sunt talia rerum</l>
               <l n="162">non meditata mihi, et mentem Carthago fatigat.’</l>
               <l n="163">hinc iuueni dona insignem uelamine picto</l>
               <l n="164">dat chlamydem stratumque ostro, quem ceperat ipse</l>
               <l n="165">deiecto uictor Magone animique probarat,</l>
               <l n="166">cornipedem, tum, qua diuum libabat ad aras</l>
               <l n="167">Hasdrubal, ex auro pateram galeamque comantem.</l>
               <l n="168">exin firmato sociali foedere regis</l>
               <l n="169">uertendas agitat iam nunc Carthaginis arces. </l>
               <l n="170">Massylis regnator erat ditissimus oris</l>
               <l n="171">nec nudus uirtute Syphax, que<add>m</add> iura petebant</l>
               <l n="172">innumerae gentes extremaque litore Tethys.</l>
               <l n="173">multa uiro terra ac sonipes et belua, terror</l>
               <l n="174">bellorum, nec non Marti delecta iuuentus.</l>
               <l n="175">nec foret, aut ebore aut solido qui uinceret auro</l>
               <l n="176">Gaetulisue magis fucaret uellus aenis.</l>
               <l n="177">has adiungere opes auidus reputansque laborem,</l>
               <l n="178">si uertat rex ad Poenos, dare uela per altum</l>
               <l n="179">imperat atque animo iam tum Africa bella capessit.</l>
               <l n="180">uerum ubi peruentum, et portus tenuere carinae,</l>
               <l n="181">iam trepida fugiens per proxima litora puppe</l>
               <l n="182">Hasdrubal adflictis aderat noua foedera quaerens</l>
               <l n="183">rebus et ad Tyrios Massylia signa trahebat. </l>
               <l n="184">Audito pariter populorum in regna duorum</l>
               <l n="185">aduenisse duces, qui tota mole laborent</l>
               <l n="186">disceptentque armis terrarum uter imperet orbi,</l>
               <l n="187">celsus mente Syphax acciri in tecta benigne</l>
               <pb/>
               <l n="188">imperat et tanto regni se tollit honore.</l>
               <l n="189">tum laetos uoluens oculos aduersa per ora,</l>
               <l n="190">sic Latium adfatur iuuenem ac prior incipit ultro:</l>
               <l n="191">‘Quam te, Dardanide pulcherrime, mente serena</l>
               <l n="192">accipio intueorque libens! quamque ora recordor</l>
               <l n="193">laetus Scipiadae! reuocat tua forma parentem.</l>
               <l n="194">nam repeto, Herculeas Erythia ad litora Gades</l>
               <l n="195">cum studio pelagi et spectandis aestibus undae</l>
               <l n="196">uenissem, magnos uicina ad flumina Baetis</l>
               <l n="197">ductores miro quodam me cernere amore.</l>
               <l n="198">tum mihi dona uiri praeda delecta tulere,</l>
               <l n="199">arma simul regnoque meo tum cognita primum</l>
               <l n="200">cornipedum frena atque arcus, quis cedere nostra</l>
               <l n="201">nunc norunt iacula, et ueteris tribuere magistros</l>
               <l n="202">militiae, qui dispersas sine lege cateruas</l>
               <l n="203">uestro formarent ritu ad certamina Martis.</l>
               <l n="204">ast ego, cum contra, nostris quae copia regnis,</l>
               <l n="205">nunc auri ferrem, niuei nunc munera dentis,</l>
               <l n="206">nil ualui precibus. solos sibi cepit uterque,</l>
               <l n="207">quos cohibebat ebur uaginae sectilis, enses.</l>
               <l n="208">quare, age, laetus haue nostros intrare penatis</l>
               <l n="209">ac, mea quando adfert Libycum fortuna per undas</l>
               <l n="210">ductorem, facili, quae dicam, percipe mente.</l>
               <l n="211">et uos, qui Tyriae regitis Carthaginis arces,</l>
               <l n="212">Hasdrubal, huc aures, huc quaeso aduertite sensus.</l>
               <l n="213">quanta per Ausonios populos torrentibus armis</l>
               <l n="214">tempestas ruat et Latio suprema minetur,</l>
               <l n="215">utque bibant Tyrium bis quinos saeua per annos</l>
               <l n="216">Sicana nunc tellus, nunc litora Hibera cruorem,</l>
               <l n="217">cui nescire licet? quin ergo tristia tandem</l>
               <l n="218">considunt bella, et deponitis arma uolentes?</l>
               <l n="219">tu Libya, tu te Ausonia cohibere memento.</l>
               <l n="220">haud deformis erit uobis ad foedera uersis</l>
               <l n="221">pacator mediusque Syphax.’ subiungere plura</l>
               <l n="222">non passus, gentis morem arbitriumque senatus</l>
               <l n="223">Scipio demonstrat, uanique absistere coepti</l>
               <l n="224">spe iubet et patres docet haec expendere solos.</l>
               <l n="225">suadendi modus hic, quodque est de parte diei</l>
               <l n="226">exacti super ad mensas et pocula uertunt,</l>
               <l n="227">atque, epulis postquam finis, dant corpora somno</l>
               <l n="228">et dura in noctem curarum uincula soluunt. </l>
               <l n="229">Iamque nouum terris pariebat limine primo</l>
               <l n="230">egrediens Aurora diem, stabulisque subibant</l>
               <l n="231">ad iuga solis equi, necdum ipse ascenderat axem,</l>
               <l n="232">sed prorupturis rutilabant aequora flammis:</l>
               <l n="233">exigit e stratis corpus uultuque sereno</l>
               <l n="234">Scipio contendit Massyli ad limina regis.</l>
               <l n="235">illi mos patrius fetus nutrire leonum</l>
               <l n="236">et catulis rabiem atque iras expellere alendo.</l>
               <l n="237">tum quoque fulua manu mulcebat colla iubasque</l>
               <l n="238">et fera tractabat ludentum interritus ora.</l>
               <l n="239">Dardanium postquam ductorem accepit adesse,</l>
               <l n="240">induitur chlamydem, regnique insigne uetusti</l>
               <l n="241">gestat laeua decus. cinguntur tempora uitta</l>
               <l n="242">albente, ac lateri de more adstringitur ensis.</l>
               <l n="243">hinc in tecta uocat, secretisque aedibus hospes</l>
               <l n="244">sceptrifero cum rege pari sub honore residunt. </l>
               <l n="245">Tum prior his infit terrae pacator Hiberae:</l>
               <l n="246">‘Prima mihi, domitis Pyrenes gentibus, ire</l>
               <l n="247">ad tua regna fuit properantem et maxima cura,</l>
               <l n="248">o sceptri uenerande Syphax. nec me aequore saeuus</l>
               <l n="249">tardauit medio pontus. non ardua regnis</l>
               <l n="250">quaesumus aut inhonora tuis: coniunge Latinis</l>
               <l n="251">unanimum pectus sociusque accede secundis.</l>
               <l n="252">non tibi Massylae gentes extentaque tellus</l>
               <l n="253">Syrtibus et latis proauita potentia campis</l>
               <l n="254">amplius attulerint decoris, quam Romula uirtus</l>
               <pb/>
               <l n="255">certa iuncta fide et populi Laurentis honores.</l>
               <l n="256">cetera quid referam? non ullus scilicet ulli</l>
               <l n="257">aecus caelicolum, qui Dardana laeserit arma.’ </l>
               <l n="258">Audiuit laeto Massylus et adnuit ore</l>
               <l n="259">complexusque uirum <q>Firmemus prospera</q> dixit</l>
               <l n="260">‘omina, nec uotis superi concordibus absint,</l>
               <l n="261">cornigerumque Iouem Tarpeiumque ore uocemus.’</l>
               <l n="262">et simul extructis caespes surrexerat aris</l>
               <l n="263">uictimaque admotae stabat subiecta bipenni,</l>
               <l n="264">cum subito abruptis fugiens altaria taurus</l>
               <l n="265">exiluit uinclis mugituque excita late</l>
               <l n="266">impleuit tecta et fremitu suspiria rauco</l>
               <l n="267">congeminans trepida terrorem sparsit in aula.</l>
               <l n="268">uittaque, maiorum decoramen, fronte sine ullo</l>
               <l n="269">delapsa attactu nudauit tempora regis.</l>
               <l n="270">talia caelicolae casuro tristia regno</l>
               <l n="271">signa dabant, saeuique aderant grauia omina fati.</l>
               <l n="272">hunc fractum bello regem solioque reuulsum,</l>
               <l n="273">tempus erit, cum ducet agens ad templa Tonantis</l>
               <l n="274">qui tunc orabat socialia foedera supplex.</l>
               <l n="275">his actis repetit portum puppesque secundo</l>
               <l n="276">dat uento et notis reddit se Scipio terris. </l>
               <l n="277">Concurrere auidae gentes, uariosque subacta</l>
               <l n="278">Pyrene misit populos. mens omnibus una:</l>
               <l n="279">concordes regem appellant regemque salutant.</l>
               <l n="280">scilicet hunc summum norunt uirtutis honorem.</l>
               <l n="281">sed, postquam miti reiecit munera uultu,</l>
               <l n="282">Ausonio non digna uiro, patriosque uicissim</l>
               <l n="283">edocuit ritus et Romam nomina regum</l>
               <l n="284">monstrauit nescire pati, tum uersus in unam,</l>
               <l n="285">quae restat, curam, nullo super hoste relicto,</l>
               <l n="286">et Latios simul et uulgum Baetisque Tagique</l>
               <l n="287">conuocat ac medio in coetu sic deinde profatur</l>
               <l n="288">‘Quando ita caelicolum nobis propensa uoluntas</l>
               <l n="289">adnuit, extremo Libys ut deiectus ab orbe</l>
               <l n="290">aut his occideret campis, aut axe relicto</l>
               <l n="291">Hesperio patrias exul lustraret harenas:</l>
               <l n="292">iam uestra tumulos terra celebrare meorum</l>
               <l n="293">est animus pacemque dare exposcentibus umbris.</l>
               <l n="294">mente fauete pari atque aures aduertite uestras.</l>
               <l n="295">septima cum solis renouabitur orbita caelo,</l>
               <l n="296">quique armis ferroque ualent, quique arte regendi</l>
               <l n="297">quadriiugos pollent currus, quis uincere planta</l>
               <l n="298">spes est, et studium iaculis impellere uentos,</l>
               <l n="299">adsint ac pulchrae certent de laude coronae.</l>
               <l n="300">praemia digna dabo, e Tyria spolia incluta praeda,</l>
               <l n="301">nec quisquam nostri discedet muneris expers.’</l>
               <l n="302">sic donis uulgum laudumque cupidine flammat. </l>
               <l n="303">Iamque dies praedicta aderat, coetuque sonabat</l>
               <l n="304">innumero campus, simulatasque ordine iusto</l>
               <l n="305">exequias rector lacrimis ducebat obortis.</l>
               <l n="306">omnis Hiber, omnis Latio sub nomine miles</l>
               <l n="307">dona ferunt tumulisque super flagrantibus addunt.</l>
               <l n="308">ipse, tenens nunc lacte, sacro nunc plena Lyaeo</l>
               <l n="309">pocula, odoriferis aspergit floribus aras.</l>
               <l n="310">tum manis uocat excitos laudesque uirorum</l>
               <l n="311">cum fletu canit et ueneratur facta iacentum. </l>
               <l n="312">Inde refert sese circo et certamina prima</l>
               <l n="313">incohat ac rapidos cursus proponit equorum.</l>
               <l n="314">fluctuat aequoreo fremitu rabieque fauentum,</l>
               <l n="315">carceribus nondum reseratis, mobile uulgus</l>
               <l n="316">atque fores oculis et limina seruat equorum.</l>
               <l n="317">iamque, ubi prolato sonuere repagula signo</l>
               <l n="318">et toto prima emicuit uix ungula cornu,</l>
               <l n="319">tollitur in caelum furiali turbine clamor,</l>
               <pb/>
               <l n="320">pronique ac similes certantibus ore secuntur</l>
               <l n="321">quisque suos currus magnaque uolantibus idem</l>
               <l n="322">uoce locuntur equis. quatitur certamine circus</l>
               <l n="323">
                  <add>s</add>pectantum, ac nulli mentem non abstulit ardor:</l>
               <l n="324">instant praeceptis et equos clamore gubernant.</l>
               <l n="325">fuluus, harenosa surgens tellure, sub auras</l>
               <l n="326">erigitur globus atque operit caligine densa</l>
               <l n="327">cornipedumque uias aurigarumque labores.</l>
               <l n="328">hic studio furit acris equi, furit ille magistri.</l>
               <l n="329">hos patriae fauor, hos accendit nobile nomen</l>
               <l n="330">antiqui stabuli. sunt quos spes grata fatiget</l>
               <l n="331">et noua ferre iugum ceruix. sunt, cruda senectus</l>
               <l n="332">quos iuuet et longo sonipes spectatus in aeuo. </l>
               <l n="333">Euolat ante omnis rapidoque per aera curru</l>
               <l n="334">Callaicus Lampon fugit atque ingentia tranat</l>
               <l n="335">exultans spatia et uentos post terga relinquit.</l>
               <l n="336">conclamant plausuque fremunt uotique peractam</l>
               <l n="337">maiorem credunt praerepto limite partem.</l>
               <l n="338">at, quis interior cura et prudentia circi</l>
               <l n="339">altior, effusas primo certamine uires</l>
               <l n="340">damnare et cassis longe increpitare querelis</l>
               <l n="341">indispensato lassantem corpora nisu:</l>
               <l n="342">
                  <q>Quo nimius, quo, Cyrne, ruis?</q> (nam Cyrnus agebat)</l>
               <l n="343">
                  <q>uerbera dimitte et reuoca moderatus habenas.</q>
               </l>
               <l n="344">heu surdas aures! fertur securus equorum</l>
               <l n="345">nec meminit, quantum campi decurrere restet. </l>
               <l n="346">Proximus, a primo distans, quantum aequore currus</l>
               <l n="347">occupat ipse, loci tantum, sed proximus ibat</l>
               <l n="348">Astur Panchates: patrium frons alba nitebat</l>
               <l n="349">insigne et patrio pes omnis concolor albo.</l>
               <l n="350">ingentes animi, membra haud procera decusque</l>
               <l n="351">corporis exiguum, sed tum sibi fecerat alas</l>
               <l n="352">concitus atque ibat campo indignatus habenas:</l>
               <l n="353">crescere sublimem atque augeri membra putares.</l>
               <l n="354">Cinyphio rector cocco radiabat Hiberus. </l>
               <l n="355">Tertius aequata currebat fronte Peloro</l>
               <l n="356">Caucasus. ipse asper, nec qui ceruicis amaret</l>
               <l n="357">adplausae blandos sonitus clausumque cruento</l>
               <l n="358">spumeus admorsu gauderet mandere ferrum.</l>
               <l n="359">at docilis freni et melior parere Pelorus</l>
               <l n="360">non umquam effusum sinuabat deuius axem,</l>
               <l n="361">sed laeuo interior stringebat tramite metam,</l>
               <l n="362">insignis multa ceruice et plurimus idem</l>
               <l n="363">ludentis per colla iubae. mirabile dictu,</l>
               <l n="364">nullus erat pater: ad Zephyri noua flamina campis</l>
               <l n="365">Vettonum eductum genetrix effuderat Harpe.</l>
               <l n="366">nobilis hunc Durius stimulabat in aequore currum,</l>
               <l n="367">Caucasus antiquo fidebat Atlante magistro.</l>
               <l n="368">ipsum Aetola, uago Diomedi condita, Tyde</l>
               <l n="369">miserat: exceptum Troiana ab origine equorum</l>
               <l n="370">tradebant, quos Aeneae Simoentos ad undas</l>
               <l n="371">uictor Tydides magnis abduxerat ausis.</l>
               <l n="372">iamque fere medium euecti certamine campum</l>
               <l n="373">in spatio addebant, nisusque adprendere primos</l>
               <l n="374">Panchates animosus equos super altior ire</l>
               <l n="375">et praecedentem iam iamque ascendere currum</l>
               <l n="376">pone uidebatur, curuatisque ungula prima</l>
               <l n="377">Callaicum quatiens pulsabat calcibus axem. </l>
               <l n="378">At postremus Atlas, sed non et segnior ibat</l>
               <l n="379">postremo Durio: pacis de more putares</l>
               <l n="380">aequata fronte et concordi currere freno.</l>
               <l n="381">sensit ut exhaustas, qui proximus ibat, Hiberus</l>
               <l n="382">Callaicas Cyrni uires, nec ut ante salire</l>
               <l n="383">praecipitem currum, et fumantis uerbere cogi</l>
               <l n="384">adsiduo uiolenter equos, ceu monte procella</l>
               <pb/>
               <l n="385">cum subita ex alto ruit, usque ad colla repente</l>
               <l n="386">cornipedum protentus et in capita ardua pendens</l>
               <l n="387">concitat ardentem, quod ferret lora secundus,</l>
               <l n="388">Panchatem uocesque addit cum uerbere mixtas:</l>
               <l n="389">‘Tene, Astur, certante feret quisquam aequore palmam</l>
               <l n="390">erepto? consurge, uola, perlabere campum</l>
               <l n="391">adsuetis uelox pennis. decrescit anhelo</l>
               <l n="392">pectore consumptus Lampon, nec restat hianti,</l>
               <l n="393">quem ferat ad metas, iam spiritus.’ haec ubi dicta,</l>
               <l n="394">tollit se sonipes, ceu tunc e carcere primo</l>
               <l n="395">corriperet spatium, et nitentem opponere curuos</l>
               <l n="396">aut aequare gradus Cyrnum post terga relinquit.</l>
               <l n="397">confremit et caelum et percussus uocibus altis</l>
               <l n="398">spectantum circus. fertur sublime per auras</l>
               <l n="399">altius attollens ceruicem uictor ouantem</l>
               <l n="400">Panchates sociosque trahit prior ipse iugalis. </l>
               <l n="401">At postremus Atlas, Durius postremus in orbem</l>
               <l n="402">exercent artis: laeuos nunc adpetit ille</l>
               <l n="403">conatus, nunc ille premit certatque subire</l>
               <l n="404">dexter, et alterni nequiquam fallere temptant:</l>
               <l n="405">donec confisus primaeuae flore iuuentae</l>
               <l n="406">oblicum Durius conuersis pronus habenis</l>
               <l n="407">opposuit currum atque euersum propulit axem</l>
               <l n="408">Atlantis senio inualidi, sed iusta querentis:</l>
               <l n="409">‘Quo ruis? aut quinam hic rabidi certaminis est mos?</l>
               <l n="410">et nobis et equis letum commune laboras.’</l>
               <l n="411">dumque ea proclamat, perfracto uoluitur axe</l>
               <l n="412">cernuus, ac pariter fusi, miserabile, campo</l>
               <l n="413">discordes sternuntur equi. quatit aequore aperto</l>
               <l n="414">lora suis uictor, mediaque Pelorus harena</l>
               <l n="415">surgere nitentem fugiens Atlanta reliquit.</l>
               <l n="416">nec longum Cyrni defessos prendere currus.</l>
               <l n="417">hunc quoque cunctantem et sero moderamina equorum</l>
               <l n="418">discentem rapido praeteruolat incitus axe.</l>
               <l n="419">impellit currum clamor uocesque fauentum,</l>
               <l n="420">iamque etiam dorso atque umeris trepidantis Hiberi</l>
               <l n="421">ora superposuit sonipes, flatusque uapore</l>
               <l n="422">terga premi et spumis auriga calescere sentit.</l>
               <l n="423">incubuit campo Durius misitque citatos</l>
               <l n="424">uerbere quadrupedes, nec frustra: aequare uidetur,</l>
               <l n="425">aut etiam aequauit iuga praecedentia dexter.</l>
               <l n="426">attonitus tum spe tanta: ‘Genitore, Pelore,</l>
               <l n="427">te Zephyro eductum nunc nunc ostendere tempus.</l>
               <l n="428">discant, qui pecudum ducunt ab origine nomen,</l>
               <l n="429">quantum diuini praecellat seminis ortus.</l>
               <l n="430">uictor dona dabis statuesque altaria patri.’</l>
               <l n="431">et, ni successu nimio laetoque pauore</l>
               <l n="432">proditus elapso foret inter uerba flagello,</l>
               <l n="433">forsan sacrasset Zephyro, quas uouerat, aras.</l>
               <l n="434">tum uero infelix, ueluti delapsa corona</l>
               <l n="435">uictoris capiti foret, in se uersus ab ira</l>
               <l n="436">auratam medio discindit pectore uestem,</l>
               <l n="437">ac lacrimae simul et questus ad sidera fusi.</l>
               <l n="438">nec iam subducto parebat uerbere currus.</l>
               <l n="439">pro stimulis dorso quatiuntur inania lora. </l>
               <l n="440">Interea metis certus iam laudis agebat</l>
               <l n="441">sese Panchates et praemia prima petebat</l>
               <l n="442">arduus. effusas lenis per colla, per armos</l>
               <l n="443">uentilat aura iubas, tum mollia crura superbi</l>
               <l n="444">attollens gressus magno clamore triumphat.</l>
               <l n="445">par donum solido argento caelata bipennis</l>
               <l n="446">omnibus, at uario distantia cetera honore.</l>
               <l n="447">primus ecum uolucrem, Massyli munera regis</l>
               <pb/>
               <l n="448">haud spernenda, tulit. tulit hinc uirtute secundus</l>
               <l n="449">e Tyria, quae multa iacet, duo pocula, praeda,</l>
               <l n="450">aurifero perfusa Tago. uillosa leonis</l>
               <l n="451">terga feri et cristis horrens Sidonia cassis</l>
               <l n="452">tertius inde honor est. postremo munere Atlantem,</l>
               <l n="453">quamuis perfracto senior subsederat axe,</l>
               <l n="454">accitum donat ductor, miseratus et aeuum</l>
               <l n="455">et sortem casus. famulus florente iuuenta</l>
               <l n="456">huic datur, adiuncto gentilis honore galeri. </l>
               <l n="457">His actis ductor laeta ad certamina plantae</l>
               <l n="458">inuitat positisque accendit pectora donis:</l>
               <l n="459">‘Hanc primus galeam (hac acies terrebat Hiberas</l>
               <l n="460">Hasdrubal), hunc ensem, cui proxima gloria cursus,</l>
               <l n="461">accipiet: caeso pater hunc detraxit Hyempsae.</l>
               <l n="462">tertius extremam tauro solabere palmam.</l>
               <l n="463">cetera contenti discedent turba duobus</l>
               <l n="464">quisque ferox iaculis, quae dat gentile metallum.’ </l>
               <l n="465">Fulgentes pueri Tartessos et Hesperos ora</l>
               <l n="466">ostendere simul uulgi clamore secundo.</l>
               <l n="467">hos Tyria misere domo patria inclita Gades.</l>
               <l n="468">mox subit aspersus prima lanugine malas</l>
               <l n="469">Baeticus: hoc dederat puero cognomen ab amne</l>
               <l n="470">Corduba et haud paruo certamina laeta fouebat.</l>
               <l n="471">inde comam rutilus, sed cum fulgore niuali</l>
               <l n="472">corporis, impleuit caueam clamoribus omnem</l>
               <l n="473">Eurytus: excelso nutritum colle crearat</l>
               <l n="474">Saetabis, atque aderant trepidi pietate parentes.</l>
               <l n="475">tum Lamus et Sicoris, proles bellacis Ilerdae,</l>
               <l n="476">et Theron, potator aquae, sub nomine Lethes</l>
               <l n="477">quae fluit immemori perstringens gurgite ripas. </l>
               <l n="478">Qui postquam arrecti plantis et pectora proni</l>
               <l n="479">pulsantesque aestu laudum exultantia corda</l>
               <l n="480">accepere tuba spatium, exiluere per auras</l>
               <l n="481">ocius effusis neruo exturbante sagittis.</l>
               <l n="482">diuersa et studia et clamor, pendentque fauentes</l>
               <l n="483">unguibus atque suos, ut cuique est gratia, anheli</l>
               <l n="484">nomine quemque cient. grex inclitus aequore fertur</l>
               <l n="485">nullaque tramissa uestigia signat harena,</l>
               <l n="486">omnes primaeui flauentiaque ora decori,</l>
               <l n="487">omnes ire leues atque omnes uincere digni. </l>
               <l n="488">Extulit incumbens medio iam limite gressum</l>
               <l n="489">Eurytus et primus breuibus, sed primus, abibat</l>
               <l n="490">praecedens spatiis. instat non segnius acer</l>
               <l n="491">Hesperos ac prima stringit uestigia planta</l>
               <l n="492">praegressae calcis. satis est huic esse priori,</l>
               <l n="493">huic sperare sat est fieri se posse priorem.</l>
               <l n="494">acrius hoc tendunt gressus animique uigore</l>
               <l n="495">corpora agunt. auget pueris labor ipse decorem.</l>
               <l n="496">ecce leui nisu postremoque agmine currens,</l>
               <l n="497">postquam sat uisus sibi concepisse uigoris,</l>
               <l n="498">celsus inexhaustas effundit turbine uires</l>
               <l n="499">non expectato subitusque erumpit et auras</l>
               <l n="500">praeuehitur Theron: credas Cyllenida plantam</l>
               <l n="501">aetherio nexis cursu talaribus ire.</l>
               <l n="502">iamque hos iamque illos, populo mirante, relinquit</l>
               <l n="503">et, modo postremus, nunc ordine tertia palma,</l>
               <l n="504">Hesperon infestat sua per uestigia pressum.</l>
               <l n="505">nec iam, quem sequitur tantum, sed prima coronae</l>
               <l n="506">spes trepidat tantis uenientibus Eurytus alis.</l>
               <l n="507">quartus sorte loci, sed, si tres ordine seruent</l>
               <l n="508">inceptos cursus, nequiquam uana laborans,</l>
               <l n="509">Tartessos fratrem medio Therone premebat.</l>
               <l n="510">nec patiens ultra tollit sese aequore Theron</l>
               <l n="511">igneus et plenum praeteruolat Hesperon irae.</l>
               <l n="512">unus erat super, et metae propioribus aegros</l>
               <l n="513">urebat finis stimulis; quascumque reliquit</l>
               <pb/>
               <l n="514">hinc labor, hinc penetrans pauor in praecordia uires,</l>
               <l n="515">dum sperare licet, breuia ad conamina uterque</l>
               <l n="516">aduocat: aequantur cursus, pariterque ruebant.</l>
               <l n="517">et forsan gemina meruissent praemia palma,</l>
               <l n="518">peruecti simul ad metas, ni, terga secutus</l>
               <l n="519">Theronis, fusam late per lactea colla</l>
               <l n="520">Hesperos ingenti tenuisset saeuus ab ira</l>
               <l n="521">traxissetque comam. tardato laetus ouansque</l>
               <l n="522">Eurytus euadit iuuene atque ad praemia uictor</l>
               <l n="523">emicat et galeae fert donum insigne coruscae.</l>
               <l n="524">cetera promisso donata est munere pubes</l>
               <l n="525">intonsasque comas uiridi redimita corona</l>
               <l n="526">bina tulit patrio quatiens hastilia ferro. </l>
               <l n="527">Hinc grauiora uirum certamina, comminus ensis</l>
               <l n="528">destrictus bellique feri simulacra cientur.</l>
               <l n="529">nec, quos culpa tulit, quos crimina noxia uitae,</l>
               <l n="530">sed uirtus animusque ferox ad laudis amorem,</l>
               <l n="531">hi creuere pares ferro; spectacula digna</l>
               <l n="532">Martigena uulgo suetique laboris imago.</l>
               <l n="533">hos inter gemini (quid iam non regibus ausum?</l>
               <l n="534">aut quod iam regni restat scelus?) impia circo</l>
               <l n="535">innumero fratres, cauea damnante furorem,</l>
               <l n="536">pro sceptro armatis inierunt proelia dextris.</l>
               <l n="537">is genti mos dirus erat, patriumque petebant</l>
               <l n="538">orbati solium lucis discrimine fratres.</l>
               <l n="539">concurrere animis, quantis confligere par est</l>
               <l n="540">quos regni furor exagitat, multoque cruore</l>
               <l n="541">exsatiata simul portantes corda sub umbras</l>
               <l n="542">occubuere. pari nisu per pectora adactus</l>
               <l n="543">intima descendit mucro; superaddita saeuis</l>
               <l n="544">ultima uulneribus uerba; et, conuicia uoluens,</l>
               <l n="545">dirus in inuitas effugit spiritus auras.</l>
               <l n="546">nec manes pacem passi. nam corpora iunctus</l>
               <l n="547">una cum raperet flamma rogus, impius ignis</l>
               <l n="548">dissiluit, cineresque simul iacuisse negarunt.</l>
               <l n="549">cetera distincto donata est munere turba,</l>
               <l n="550">ut uirtus et dextra fuit. duxere iuuencos</l>
               <l n="551">impressis dociles terram proscindere aratris,</l>
               <l n="552">duxere adsuetos lustra exagitare ferarum</l>
               <l n="553">uenatu iuuenes, quos dat Maurusia praeda.</l>
               <l n="554">necnon argenti necnon insignia uestis</l>
               <l n="555">captiuae pretia et sonipes et crista nitenti</l>
               <l n="556">insurgens cono, spolia exuuiaeque Libyssae. </l>
               <l n="557">Tum iaculo petiere decus, spectacula circi</l>
               <l n="558">postrema, et metae certarunt uincere finem</l>
               <l n="559">Burnus auis pollens, quem misit ripa †metalli</l>
               <l n="560">qua Tagus auriferis pallet turbatus harenis,</l>
               <l n="561">et Glagus insignis uentos anteire lacerto,</l>
               <l n="562">et, cuius numquam fugisse hastilia cerui</l>
               <l n="563">praerapida potuere fuga, uenator Aconteus,</l>
               <l n="564">Indibilisque, diu laetus bellare Latinis,</l>
               <l n="565">iam socius, uolucresque uagas deprendere nube</l>
               <l n="566">adsuetus iaculis, idem et bellator, Ilerdes.</l>
               <l n="567">laus Burni prima, infixit qui spicula metae:</l>
               <l n="568">est donum serua albentis inuertere lanas</l>
               <l n="569">murice Gaetulo docta. at, quem proxima honorant</l>
               <l n="570">praemia, uicinam metae qui propulit hastam,</l>
               <l n="571">accepto laetus puero discessit Ilerdes,</l>
               <l n="572">cui ludus nullam cursu non tollere dammam.</l>
               <l n="573">tertia palma habuit geminos insignis Aconteus</l>
               <l n="574">nec timidos agitare canes latratibus aprum. </l>
               <l n="575">Quos postquam clamor plaususque probauit honores,</l>
               <l n="576">germanus ducis atque effulgens Laelius ostro</l>
               <l n="577">nomina magna uocant laeti manesque iacentum</l>
               <l n="578">atque hastas simul effundunt. celebrare iuuabat</l>
               <pb/>
               <l n="579">sacratos cineres atque hoc decus addere ludis.</l>
               <l n="580">ipse etiam mentis testatus gaudia uultu</l>
               <l n="581">ductor, ut aequauit meritis pia pectora donis,</l>
               <l n="582">et frater thoraca tulit multiplicis auri,</l>
               <l n="583">Laelius Asturica rapidos de gente iugales,</l>
               <l n="584">contorquet magnis uictricem uiribus hastam</l>
               <l n="585">consurgens umbrisque dari testatur honorem.</l>
               <l n="586">hasta uolans, mirum dictu, medio incita campo</l>
               <l n="587">substitit ante oculos et terrae infixa cohaesit.</l>
               <l n="588">tum subitae frondes celsoque cacumine rami</l>
               <l n="589">et latam spargens quercus, dum nascitur, umbram.</l>
               <l n="590">ad maiora iubent praesagi tendere uates:</l>
               <l n="591">id monstrare deos atque hoc portendere signis. </l>
               <l n="592">Quo super augurio, pulsis de litore cunctis</l>
               <l n="593">Hesperio Poenis, ultor patriaeque domusque</l>
               <l n="594">Ausoniam repetit Fama ducente triumphum.</l>
               <l n="595">nec Latium curis ardet flagrantius ullis,</l>
               <l n="596">quam iuueni Libyam et summos permittere fasces.</l>
               <l n="597">sed non par animis nec bello prospera turba</l>
               <l n="598">ancipiti senior temeraria coepta uetabant</l>
               <l n="599">magnosque horrebant cauta formidine casus. </l>
               <l n="600">Ergo, ubi delato consul sublimis honore</l>
               <l n="601">ad patres consulta refert deturque potestas</l>
               <l n="602">orat delendae Carthaginis, altius orsus</l>
               <l n="603">hoc grandaeua modo Fabius pater ora resoluit:</l>
               <l n="604">‘Haud equidem metuisse queam, satiatus et aeui</l>
               <l n="605">et decoris, cui iam superest et gloria et aetas,</l>
               <l n="606">ne credat nos inuidiae certamine consul</l>
               <l n="607">laudibus obtrectare suis. satis inclita nomen</l>
               <l n="608">gestat fama meum, nec egent tam prospera laude</l>
               <l n="609">facta noua. uerum et patriae, dum uita manebit,</l>
               <l n="610">deesse nefas animumque nefas scelerare silendo.</l>
               <l n="611">bella noua in Libyae moliris ducere terras?</l>
               <l n="612">hostis enim deest Ausoniae, nec uincere nobis</l>
               <l n="613">est satis Hannibalem. petitur quae gloria maior</l>
               <l n="614">litore Elissaeo? stimuli si laudis agunt nos,</l>
               <l n="615">hanc segetem mete. composuit propioribus ausis</l>
               <l n="616">dignum te Fortuna parem. uult Itala tellus</l>
               <l n="617">ductoris saeui, uult tandem, haurire cruorem.</l>
               <l n="618">quo Martem aut quo signa trahis? restinguere primum est</l>
               <l n="619">ardentem Italiam. tu fessos auius hostis</l>
               <l n="620">deseris ac septem denudas proditor arces.</l>
               <l n="621">an, cum tu Syrtim ac sterilis uastabis harenas,</l>
               <l n="622">non dira illa lues notis iam moenibus urbis</l>
               <l n="623">adsiliet uacuumque Iouem sine pube, sine armis</l>
               <l n="624">inuadet? quanti, ut cedas Romamque relinquas,</l>
               <l n="625">emerit! et tanto percussi fulmine belli</l>
               <l n="626">sicine te, ut nuper Capua est accitus ab alta</l>
               <l n="627">Fuluius, aequoreis Libyae reuocabimus oris?</l>
               <l n="628">uince domi et trinis maerentem funera lustris</l>
               <l n="629">Ausoniam purga bello. tum tende remotos</l>
               <l n="630">in Garamantas iter Nasamoniacosque triumphos</l>
               <l n="631">molire. angustae prohibent nunc talia coepta</l>
               <l n="632">res Italae. pater ille tuus, qui nomina uestrae</l>
               <l n="633">addidit haud segnis genti, cum consul Hiberi</l>
               <l n="634">tenderet ad ripas, reuocato milite primus</l>
               <l n="635">descendenti auide superatis Alpibus ultro</l>
               <l n="636">opposuit sese Hannibali. tu consul abire</l>
               <l n="637">a uictore paras hoste atque auellere nobis</l>
               <l n="638">scilicet hoc astu Poenum? si deinde sedebit</l>
               <l n="639">impauidus nec te in Libyam tuaque arma sequetur,</l>
               <l n="640">capta damnabis consulta improuida Roma.</l>
               <l n="641">sed fac turbatum conuertere signa tuaeque</l>
               <l n="642">classis uela sequi. nempe idem erit Hannibal, idem</l>
               <l n="643">cuius tu uallum uidisti e moenibus urbis.’</l>
               <pb/>
               <l n="644">haec Fabius, seniorque manus paria ore fremebat. </l>
               <l n="645">Tum contra consul: ‘Caesis ductoribus olim</l>
               <l n="646">magnanimis gemino leto, cum tota subisset</l>
               <l n="647">Sidonium possessa iugum Tartessia tellus,</l>
               <l n="648">non Fabio, non, quis eadem est sententia cordi,</l>
               <l n="649">quoquam ad opem uerso, fateor, primoribus annis</l>
               <l n="650">excepi nubem belli solusque ruenti</l>
               <l n="651">obieci caelo caput atque in me omnia uerti.</l>
               <l n="652">tum grandaeua manus puero male credita bella</l>
               <l n="653">atque idem hic uates temeraria coepta canebat.</l>
               <l n="654">dis grates laudemque fero, sub numine quorum</l>
               <l n="655">gens Troiana sumus: puer ille et futtilis aetas</l>
               <l n="656">imbellesque anni necdum maturus ad arma</l>
               <l n="657">Scipio restituit terras inlaesus Hiberas</l>
               <l n="658">Troiugenis, pepulit Poenos, solisque secutus</l>
               <l n="659">extremas ad Atlanta uias, exegit ab orbe</l>
               <l n="660">Hesperio nomen Libyae nec rettulit †auri</l>
               <l n="661">signa prius, quam fumantis circa aequora uidit</l>
               <l n="662">Romano Phoebum soluentem litore currus.</l>
               <l n="663">asciuit reges idem. nunc ultimus actis</l>
               <l n="664">restat Carthago nostris labor. hoc sator aeui</l>
               <l n="665">Iuppiter aeterni monet. Hannibali ecce senectus</l>
               <l n="666">intremit aut aegros simulat mentita timores,</l>
               <l n="667">ne finem longis tandem peperisse ruinis</l>
               <l n="668">sit noster titulus. certe iam dextera nobis</l>
               <l n="669">experta, et robur florentibus auximus annis.</l>
               <l n="670">ne uero fabricate moras, sed currere sortem</l>
               <l n="671">hanc sinite ad ueterum delenda opprobria cladum</l>
               <l n="672">quam mihi serua<add>ue</add>re dei. sat gloria cauto</l>
               <pb/>
               <l n="673">non uinci pulchra est Fabio, peperitque sedendo</l>
               <l n="674">omnia Cunctator. nobis nec Mago nec Hannon</l>
               <l n="675">nec Gisgone satus nec Hamilcare terga dedisset,</l>
               <l n="676">si segnes clauso traheremus proelia uallo.</l>
               <l n="677">Sidoniusne puer uix pubescente iuuenta</l>
               <l n="678">Laurentis potuit populos et Troia adire</l>
               <l n="679">moenia flauentemque sacro cum gurgite Thybrim</l>
               <l n="680">et potuit Latium longo depascere bello:</l>
               <l n="681">nos Libyae terris tramittere signa pigebit</l>
               <l n="682">et Tyrias agitare domos? secura pericli</l>
               <l n="683">litora lata patent, et opima pace quieta</l>
               <l n="684">stat tellus. timeat tandem Carthago timeri</l>
               <l n="685">adsueta, et nobis, quamuis Oenotria nondum</l>
               <l n="686">Hannibale arua uacent, superesse intellegat arma.</l>
               <l n="687">illum ego, quem uosmet cauti consultaque uestra</l>
               <l n="688">in Latio fecere senem, cui tertia large</l>
               <l n="689">fundenti nostrum ducuntur lustra cruorem,</l>
               <l n="690">illum ego ad incensas trepidantem et sera pauentem</l>
               <l n="691">aduertam patriae sedes. an Roma uidebit</l>
               <l n="692">turpia Agenoreae muris uestigia dextrae:</l>
               <l n="693">Carthago immunis nostros secura labores</l>
               <l n="694">audiet interea et portis bellabit apertis?</l>
               <l n="695">tum uero pulset nostras iterum improbus hostis</l>
               <l n="696">ariete Sidonio turris, si templa suorum</l>
               <l n="697">non ante audierit Rutulis crepitantia flammis.’ </l>
               <l n="698">Talibus accensi patres, fatoque uocante,</l>
               <l n="699">consulis adnuerunt dictis, faustumque precati</l>
               <l n="700">ut foret Ausoniae, tramittere bella dederunt.</l>
               <pb/>
            </div>

            <div type="textpart" subtype="book" n="17">

               <l n="1">Hostis ut Ausoniis decederet aduena terris,</l>
               <l n="2">fatidicae fuerant oracula prisca Sibyllae</l>
               <l n="3">caelicolum Phrygia genetricem sede petitam</l>
               <l n="4">Laomedonteae sacrandam moenibus urbis:</l>
               <l n="5">aduectum exciperet numen, qui lectus ab omni</l>
               <l n="6">concilio patrum praesentis degeret aeui</l>
               <l n="7">optimus. en nomen melius maiusque triumphis!</l>
               <l n="8">iamque petita aderat Latia portante Cybebe</l>
               <l n="9">puppe, atque ante omnis magno cedente senatu</l>
               <l n="10">obuius accitis properabat Scipio sacris,</l>
               <l n="11">qui, genitus patruo ductoris ad Africa bella</l>
               <l n="12">tunc lecti, multa fulgebat imagine auorum.</l>
               <l n="13">isque ubi longinquo uenientia numina ponto</l>
               <l n="14">accepit supplex palmis Tuscique sonora</l>
               <l n="15">Thybridis adduxit sublimis ad ostia puppim,</l>
               <l n="16">femineae tum deinde manus subiere, per amnem</l>
               <l n="17">quae traherent celsam religatis funibus alnum.</l>
               <l n="18">circum arguta cauis tinnitibus aera, simulque</l>
               <l n="19">certabant rauco resonantia tympana pulsu,</l>
               <l n="20">semiuirique chori, gemino qui Dindyma monte</l>
               <l n="21">casta colunt, qui Dictaeo bacchantur in antro,</l>
               <l n="22">quique Idaea iuga et lucos nouere silentis.</l>
               <l n="23">hos inter fremitus ac laeto uota tumultu</l>
               <l n="24">substitit adductis renuens procedere uinclis</l>
               <l n="25">sacra ratis subitisque uadis immobilis haesit.</l>
               <l n="26">tum puppe a media magno clamore sacerdos:</l>
               <l n="27">‘Parcite pollutis contingere uincula palmis</l>
               <l n="28">et procul hinc, moneo, procul hinc, quaecumque profanae,</l>
               <pb/>
               <l n="29">ferte gradus nec uos casto miscete labori,</l>
               <l n="30">dum satis est monuisse deae. quod si qua pudica</l>
               <l n="31">mente ualet, si qua inlaesi sibi corporis astat</l>
               <l n="32">conscia, uel sola subeat pia munera dextra.’ </l>
               <l n="33">Hic, prisca ducens Clausorum ab origine nomen,</l>
               <l n="34">Claudia, non aequa<add>e</add> populi male credita fama<add>e</add>,</l>
               <l n="35">in puppim uersis palmisque oculisque profatur:</l>
               <l n="36">‘Caelicolum genetrix, numen, quod numina nobis</l>
               <l n="37">cuncta creas, cuius proles terramque fretumque</l>
               <l n="38">sideraque et manis regnorum sorte gubernant,</l>
               <l n="39">si nostrum nullo uiolatum est crimine corpus,</l>
               <l n="40">testis, diua, ueni et facili me absolue carina.’</l>
               <l n="41">tum secura capit funem, fremitusque leonum</l>
               <l n="42">audiri uisus subito, et grauiora per auris</l>
               <l n="43">nulla pulsa manu sonuerunt tympana diuae.</l>
               <l n="44">fertur prona ratis (uentos impellere credas)</l>
               <l n="45">contraque aduersas ducentem praeuenit undas.</l>
               <l n="46">extemplo maior cunctis spes pectora mulcet</l>
               <l n="47">finem armis tandem finemque uenire periclis. </l>
               <l n="48">Ipse alacer Sicula discedens Scipio terra</l>
               <l n="49">abscondit late propulsis puppibus aequor,</l>
               <l n="50">cui numen pelagi placauerat hostia taurus,</l>
               <l n="51">iactaque caeruleis innabant fluctibus exta.</l>
               <l n="52">tunc a sede deum purumque per aethera lapsae</l>
               <l n="53">armigerae Iouis ante oculos coepere uolucres</l>
               <l n="54">aequoreas monstrare uias ac ducere classem.</l>
               <l n="55">augurium clangor laetum dabat. inde secuti</l>
               <l n="56">tantum praegressos liquida sub nube uolatus</l>
               <l n="57">quantum non frustra speculantum lumina seruant,</l>
               <pb/>
               <l n="58">litora Agenoreae tenuerunt perfida terrae. </l>
               <l n="59">Nec segnis tanta in semet ueniente procella</l>
               <l n="60">Africa terribilem magno sub nomine molem</l>
               <l n="61">regis opes contra et Massyla parauerat arma,</l>
               <l n="62">spesque Syphax Libycis una et Laurentibus unus</l>
               <l n="63">terror erat. campos pariter uallesque refusas</l>
               <l n="64">litoraque implerat nullo decorare tapete</l>
               <l n="65">cornipedem Nomas adsuetus, densaeque per auras</l>
               <l n="66">condebant iaculis stridentibus aethera nubes.</l>
               <l n="67">immemor hic dextraeque datae iunctique per aras</l>
               <l n="68">foederis, et mensas testis atque hospita iura</l>
               <l n="69">fasque fidemque simul, prauo mutatus amore,</l>
               <l n="70">ruperat atque toros regni mercede pararat.</l>
               <l n="71">uirgo erat eximia specie claroque parente,</l>
               <l n="72">Hasdrubalis proles, thalamis quam cepit ut altis,</l>
               <l n="73">ceu face succensus prima taedaque iugali,</l>
               <l n="74">uertit opes gener ad Poenos, Latiaeque soluto</l>
               <l n="75">foedere amicitiae dotalia transtulit arma. </l>
               <l n="76">Sed non Ausonio curarum extrema Syphacem</l>
               <l n="77">ductori monuisse fuit, missique minantur:</l>
               <l n="78">stet regno, reputet superos, pacta hospita seruet:</l>
               <l n="79">longe coniugia ac longe Tyrios hymenaeos</l>
               <l n="80">inter Dardanias acies fore. sanguine quippe,</l>
               <l n="81">si renuat, blando nimium facilique marito</l>
               <l n="82">statura obsequia et thalami flagrantis amores. </l>
               <l n="83">Sic Latius permixta minis, <add>s</add>ed cassa monebat</l>
               <l n="84">ductor. nam surdas coniunx obstruxerat aures.</l>
               <l n="85">ergo, asper monitis frustra nitentibus, enses</l>
               <l n="86">aduocat et castas polluti foederis aras</l>
               <l n="87">testatus uaria Martem mouet impiger arte.</l>
               <l n="88">castra, leui calamo cannaque intecta palustri,</l>
               <l n="89">qualia Maurus amat dispersa mapalia pastor,</l>
               <l n="90">adgreditur, furtum armorum tutantibus umbris,</l>
               <l n="91">ac tacita spargit celata incendia nocte.</l>
               <l n="92">inde, ubi collecti rapidam diffundere pestem</l>
               <l n="93">coeperunt ignes et se per pinguia magno</l>
               <l n="94">pabula ferre sono, clare expatiantur in auras</l>
               <l n="95">et fumos uolucri propellunt lumine flammae.</l>
               <l n="96">it totis inimica lues cum turbine castris,</l>
               <l n="97">atque alimenta uorat strepitu Vulcanus anhelo</l>
               <l n="98">arida, et ex omni manant incendia tecto.</l>
               <l n="99">sentitur plerisque prius, quam cernitur, ignis</l>
               <l n="100">excitis somno, multorumque ora uocantum</l>
               <l n="101">auxilium inuadunt flammae. fluit undique uictor</l>
               <l n="102">Mulciber et rapidis amplexibus arma uirosque</l>
               <l n="103">corripit: exundat pestis, semustaque castra</l>
               <l n="104">albenti uolitant per nubila summa fauilla.</l>
               <l n="105">ipsius ingenti regis tentoria saltu</l>
               <l n="106">lugubre increpitans late circumuolat ardor,</l>
               <l n="107">hausissetque uirum, trepidus ni clade satelles</l>
               <l n="108">e somno ac stratis rapuisset inulta precantem. </l>
               <l n="109">Verum ubi mox iuncto sociarant aggere uires</l>
               <l n="110">Massylus Tyriusque duces, accitaque regno</l>
               <l n="111">lenierat pubes infaustae uulnera noctis,</l>
               <l n="112">ira pudorque dabant et coniunx, tertius ignis,</l>
               <l n="113">immanis animos, adflataque barbarus ora</l>
               <l n="114">castrorum flammis et se uelamine nullo</l>
               <l n="115">uix inter trepidas ereptum ex hoste cateruas</l>
               <l n="116">frendebat minitans: sed enim non luce Syphacem</l>
               <l n="117">nec claro potuisse die nec sole tuente</l>
               <l n="118">a quoquam uinci. iactarat talia uecors,</l>
               <l n="119">sed iam claudebat flatus nec plura sinebat</l>
               <l n="120">Atropos et tumidae properabat stamina linguae.</l>
               <l n="121">namque, ubi prosiluit castris, ceu turbidus amnis,</l>
               <l n="122">qui siluas ac saxa trahens per deuia praeceps</l>
               <pb/>
               <l n="123">uoluitur et ripas spumanti gurgite laxat,</l>
               <l n="124">ante omnis praeuectus equo trahit agmina uoce.</l>
               <l n="125">contra naua manus Rutuli celsusque ruebat</l>
               <l n="126">uiso rege procul raptis exercitus armis,</l>
               <l n="127">ac sibi quisque: ‘Videsne? uidesne, ut in agmine primo</l>
               <l n="128">Massylus uolitet deposcens proelia rector?</l>
               <l n="129">fac nostrum hoc, mea dextra, decus. uiolauit et aras</l>
               <l n="130">caelicolum et casti ductoris foedera rupit.</l>
               <l n="131">sit satis hunc castris semel effugisse crematis.’</l>
               <l n="132">sic secum taciti et certatim spicula fundunt.</l>
               <l n="133">prima in cornipedis sedit spirantibus ignem</l>
               <l n="134">naribus hasta uolans erexitque ore cruento</l>
               <l n="135">quadrupedem elatis pulsantem calcibus auras.</l>
               <l n="136">corruit asper ecus confixaque cuspide membra</l>
               <l n="137">huc illuc iactans rectorem prodidit hosti.</l>
               <l n="138">inuadunt uanumque fugae atque attollere fessos</l>
               <l n="139">adnitentem artus reuocato a uulnere telo</l>
               <l n="140">corripiunt, tum uincla uiro manicaeque, pudendu<add>m</add>,</l>
               <l n="141">addita, et, exemplum non umquam fidere laetis,</l>
               <l n="142">sceptriferas arta palmas uinxere catena.</l>
               <l n="143">ducitur ex alto deiectus culmine regni,</l>
               <l n="144">qui modo sub pedibus terras et sceptra patensque</l>
               <l n="145">litora ad Oceani sub nutu uiderat aequor.</l>
               <l n="146">prostratis opibus regni Phoenissa metuntur</l>
               <l n="147">agmina, et inuisus Marti notusque fugarum</l>
               <l n="148">uertit terga citus damnatis Hasdrubal ausis. </l>
               <l n="149">Stabat Carthago, truncatis undique membris,</l>
               <l n="150">uni <add>in</add>nixa uiro, tantoque fragore ruentem</l>
               <l n="151">Hannibal absenti retinebat nomine molem.</l>
               <l n="152">id relicum fessos opis auxiliique ciere</l>
               <l n="153">rerum extrema iubent, huc confugere pauentes,</l>
               <l n="154">postquam se superum desertos numine cernunt.</l>
               <l n="155">nec mora: propulsa sulcant uada salsa carina,</l>
               <l n="156">qui reuocent patriaeque ferant mandata monentis,</l>
               <l n="157">ne lentus nullas uideat Carthaginis arces. </l>
               <l n="158">Quarta Aurora ratem Dauni deuexerat oras,</l>
               <l n="159">et fera ductoris turbabant somnia mentem.</l>
               <l n="160">namque grauis curis carpit dum nocte quietem,</l>
               <l n="161">cernere Flaminium Gracchumque et cernere Paulum</l>
               <l n="162">uisus erat simul aduersos mucronibus in se</l>
               <l n="163">destrictis ruere atque Itala depellere terra,</l>
               <l n="164">omnisque a Cannis Trasimennique omnis ab undis</l>
               <l n="165">in pontum impellens umbrarum exercitus ibat.</l>
               <l n="166">ipse fugam cupiens notas euadere ad Alpes</l>
               <l n="167">quaerebat terraeque ulnis amplexus utrisque</l>
               <l n="168">haerebat Latiae, donec uis saeua profundo</l>
               <l n="169">truderet et rapidis daret asportare procellis. </l>
               <l n="170">His aegrum uisis adeunt mandata ferentes</l>
               <l n="171">legati patriaeque extrema pericula pandunt:</l>
               <l n="172">Massyla ut ruerint arma, ut ceruice catenas</l>
               <l n="173">regnator tulerit Libyae, letoque negato</l>
               <l n="174">seruetur noua pompa Ioui, Carthago laboret</l>
               <l n="175">ut trepidi Hasdrubalis, qui rerum agitarit habenas,</l>
               <l n="176">non una concussa fuga. se, triste profatu,</l>
               <l n="177">uidisse, arderent cum bina in nocte silenti</l>
               <l n="178">castra, et luceret sceleratis Africa flammis.</l>
               <l n="179">praerapidum iuuenem minitari, Bruttia seruet</l>
               <l n="180">litora dum Poenus, detracturum ignibus atris,</l>
               <l n="181">in quam se referat, patriam suaque inclita facta.</l>
               <l n="182">haec postquam dicta, et casus patuere metusque,</l>
               <l n="183">effundunt lacrimas dextramque ut numen adorant. </l>
               <l n="184">Audiuit toruo obtutu defixus et aegra</l>
               <l n="185">expendit tacite cura secum ipse uolutans</l>
               <pb/>
               <l n="186">an tanti Carthago foret. sic deinde profatur:</l>
               <l n="187">‘O dirum exitium mortalibus! o nihil umquam</l>
               <l n="188">crescere nec magnas patiens exurgere laudes</l>
               <l n="189">inuidia! euersam iam pridem excindere Romam</l>
               <l n="190">atque aequasse solo potui, traducere captam</l>
               <l n="191">seruitum gentem Latioque imponere leges.</l>
               <l n="192">dum sumptus dumque arma duci fessosque secundis</l>
               <l n="193">summisso tirone negant recreare maniplos,</l>
               <l n="194">dumque etiam Cerere et uictu fraudasse cohortis</l>
               <l n="195">Hannoni placet, induitur tota Africa flammis,</l>
               <l n="196">pulsat Agenoreas Rhoeteia lancea portas.</l>
               <l n="197">nunc patriae decus et patriae nunc Hannibal unus</l>
               <l n="198">subsidium, nunc in nostra spes ultima dextra.</l>
               <l n="199">uertentur signa, ut patres statuere, simulque</l>
               <l n="200">et patriae muros et te seruabimus, Hannon.’ </l>
               <l n="201">Haec ubi detonuit, celsas e litore puppes</l>
               <l n="202">propellit multumque gemens mouet aequore classem.</l>
               <l n="203">non terga est ausus cedentum inuadere quisquam,</l>
               <l n="204">non reuocare uirum: cuncti praestare uidentur,</l>
               <l n="205">quod sponte abscedat, superi, tandemque resoluat</l>
               <l n="206">Ausoniam. uentos optant, et litora ab hoste</l>
               <l n="207">nuda uidere sat est: ceu flamina comprimit Auster</l>
               <l n="208">cum fera et abscedens reddit mare, nauita parco</l>
               <l n="209">interea uoto non auras poscit amicas</l>
               <l n="210">contentus caruisse Noto, pacemque quietam</l>
               <l n="211">pro facili cursu reputat satis. omnis in altum</l>
               <l n="212">Sidonius uisus conuerterat undique miles:</l>
               <l n="213">ductor defixos Itala tellure tenebat</l>
               <l n="214">intentus uultus, manantesque ora rigabant</l>
               <l n="215">per tacitum lacrimae, et suspiria crebra ciebat,</l>
               <l n="216">haud secus ac patriam pulsus dulcisque penatis</l>
               <l n="217">linqueret et tristis exul traheretur in oras. </l>
               <l n="218">Vt uero adfusis puppes procedere uentis</l>
               <l n="219">et sensim coepere procul subsidere montes,</l>
               <l n="220">nullaque iam Hesperia et nusquam iam Daunia tellus,</l>
               <l n="221">hic secum infrendens: ‘Mentisne ego compos et hoc nunc</l>
               <l n="222">indignus reditu, qui memet finibus umquam</l>
               <l n="223">amorim Ausoniae? flagrasset subdita taedis</l>
               <l n="224">Carthago, et potius cecidisset nomen Elissae.</l>
               <l n="225">quid? tunc sat compos, qui non ardentia tela</l>
               <l n="226">a Cannis in templa tuli Tarpeia, Iouemque</l>
               <l n="227">detraxi solio? sparsissem incendia montis</l>
               <l n="228">per septem bello uacuos gentique superbae</l>
               <l n="229">Iliacum exitium et proauorum fata dedissem.</l>
               <l n="230">cur porro haec angant? nunc, nunc inuadere ferro</l>
               <l n="231">quis prohibet rursumque ad moenia tendere gressus?</l>
               <l n="232">ibo et, castrorum relegens monumenta meorum,</l>
               <l n="233">qua uia nota <add>uoca</add>t, remeabo Anienis ad undas.</l>
               <l n="234">flectite in Italiam proras, auertite classem:</l>
               <l n="235">faxo ut uallata reuocetur Scipio Roma.’ </l>
               <l n="236">Talibus ardentem furiis Neptunus ut alto</l>
               <l n="237">prospexit uertique rates ad litora uidit,</l>
               <l n="238">quassans caeruleum genitor caput aequora fundo</l>
               <l n="239">eruit et tumidum mouet ultra litora pontum.</l>
               <l n="240">extemplo uentos imbresque et rupe procellas</l>
               <l n="241">concitat Aeolias ac nubibus aethera condit.</l>
               <l n="242">tum, penitus telo molitus regna tridenti</l>
               <l n="243">intima, ab occasu Tethyn impellit et ortu</l>
               <l n="244">ac totum Oceani turbat caput. aequora surgunt</l>
               <l n="245">spumea et inlisu scopulus tremit omnis aquarum.</l>
               <l n="246">primus se attollens Nasamonum sedibus Auster</l>
               <l n="247">nudauit Syrtim correpta nubilus unda.</l>
               <l n="248">insequitur sublime ferens nigrantibus alis</l>
               <l n="249">abruptum Boreas ponti latus. intonat ater</l>
               <l n="250">discordi flatu et partem rapit aequoris Eurus.</l>
               <l n="251">hinc rupti reboare poli, atque hinc crebra micare</l>
               <pb/>
               <l n="252">fulmina, et in classem ruere implacabile caelum.</l>
               <l n="253">consensere ignes nimbique et fluctus et ira</l>
               <l n="254">uentorum, noctemque freto imposuere tenebrae.</l>
               <l n="255">ecce, intorta Noto ueniensque a puppe procella</l>
               <l n="256">antemnae immugit (stridorque immite rudentum</l>
               <l n="257">sibilat) ac similem monti nigrante profundo</l>
               <l n="258">ductoris frangit super ora trementia fluctum.</l>
               <l n="259">exclamat uoluens oculos caeloque fretoque:</l>
               <l n="260">‘Felix o frater diuisque aequate cadendo,</l>
               <l n="261">Hasdrubal! egregium fortis cui dextera in armis</l>
               <l n="262">pugnanti peperit letum, et cui fata dedere</l>
               <l n="263">Ausoniam extremo tellurem adprendere morsu.</l>
               <l n="264">at mihi Cannarum campis, ubi Paulus, ubi illae</l>
               <l n="265">egregiae occubuere animae, dimittere uitam</l>
               <l n="266">non licitum, uel, cum ferrem in Capitolia flammas,</l>
               <l n="267">Tarpeio Iouis ad manis descendere telo.’ </l>
               <l n="268">Talia dum maeret, diuersis flatibus acta</l>
               <l n="269">in geminum ruit unda latus puppimque sub atris</l>
               <l n="270">aequoris aggeribus tenuit, ceu turbine mersam.</l>
               <l n="271">mox nigris alte pulsa exundantis harenae</l>
               <l n="272">uerticibus ratis aetherias remeauit ad auras</l>
               <l n="273">et fluctus supra uento librante pependit.</l>
               <l n="274">at geminas Notus in scopulos atque horrida saxa</l>
               <l n="275">dura sorte rapit, miserandum et triste, biremis.</l>
               <l n="276">increpuere ictu prorae. tum murice acuto</l>
               <l n="277">dissiliens sonuit rupta compage carina.</l>
               <l n="278">hic uaria ante oculos facies: natat aequore toto</l>
               <l n="279">arma inter galeasque uirum cristasque rubentis</l>
               <l n="280">florentis Capuae gaza et seposta triumpho</l>
               <l n="281">Laurens praeda ducis, tripodes mensaeque deorum</l>
               <l n="282">cultaque nequiquam miseris simulacra Latinis.</l>
               <l n="283">tum Venus emoti facie conterrita ponti</l>
               <l n="284">talibus adloquitur regem maris: ‘Hoc satis irae</l>
               <l n="285">interea, genitor: satis ad maiora minarum.</l>
               <l n="286">cetera parce, precor, pelago, ne tollat acerba</l>
               <l n="287">hoc Carthago decus, nullo superabile bello</l>
               <l n="288">progenuisse caput, nostrosque in funera Poeni</l>
               <l n="289">Aeneadas undis totoque eguisse profundo.’ </l>
               <l n="290">Sic Venus. et tumidi considunt gurgite fluctus.</l>
               <l n="290a">
                  <gap reason="omitted"/>
               </l>
               <l n="291">obuiaque aduersis propellunt agmina castris. </l>
               <l n="292">Dux, uetus armorum scitusque accendere corda</l>
               <l n="293">laudibus, ignifero mentes furiabat in iram</l>
               <l n="294">hortatu decorisque urebat pectora flammis:</l>
               <l n="295">‘Tu mihi Flaminii portas rorantia caesi</l>
               <l n="296">ora ducis: nosco dextram. tu primus in ictus</l>
               <l n="297">ingentis Pauli ruis ac defigis in ossa</l>
               <l n="298">mucronem. tibi pugnacis gestantur opima</l>
               <l n="299">Marcelli, Gracchusque cadens tibi proluit ensem.</l>
               <l n="300">ecce manus, quae pulsantem te, belliger Appi,</l>
               <l n="301">moenia sublimis Capuae de culmine muri</l>
               <l n="302">excelso fusa moribundum perculit hasta.</l>
               <l n="303">ecce aliud fulmen dextrae, quo nobile nomen</l>
               <l n="304">Fuluius excepit non unum pectore uulnus.</l>
               <l n="305">huc prima te siste acie, cui consul in armis</l>
               <l n="306">Crispinus cecidit. me tu comitare per hostis,</l>
               <l n="307">qui nobis, memini, ad Cannas laetissimus irae</l>
               <l n="308">Seruili fers ora ducis suffixa ueruto.</l>
               <l n="309">cerno flagrantis oculos uultumque timendum</l>
               <l n="310">non ipso minus ense tuum, fortissime Poenum</l>
               <l n="311">o iuuenis, qualem uidi, cum flumine saeuo</l>
               <l n="312">insignis Trebiae complexum ingentibus ulnis</l>
               <l n="313">mersisti fundo luctantem uana tribunum.</l>
               <l n="314">at tu, qui gelidas Ticini primus ad undas</l>
               <l n="315">Scipiadae patris tinxisti sanguine ferrum,</l>
               <l n="316">incepta exequere et nati mihi redde cruorem.</l>
               <l n="317">horrescamne ipsos, ueniant si ad proelia, diuos,</l>
               <l n="318">cum stetis, turmae, uidi contermina caelo</l>
               <pb/>
               <l n="319">quas iuga calcantis summas uolitare per Alpis,</l>
               <l n="320">cum uideam, quorum ferro manibusque capaces</l>
               <l n="321">arsere Argyripae campi? num segnior ibis</l>
               <l n="322">nunc mihi, qui primus torques in moenia telum</l>
               <l n="323">Dardana, nec nostrae facilis concedere laudi?</l>
               <l n="324">te<add>n</add>' uero, tene extimulem, qui, fulmina contra</l>
               <l n="325">et nimbos tonitrusque ac summi numinis iras</l>
               <l n="326">cum starem, perferre sonos ac uana iubebas</l>
               <l n="327">nubila et ante ducem Capitolia celsa petebas?</l>
               <l n="328">quid uos, quis claro deletum est Marte Saguntum,</l>
               <l n="329">exhorter, quos nobilitant primordia belli?</l>
               <l n="330">ut meque et uobis dignum, defendite, quaeso,</l>
               <l n="331">praeteritas dextrae laudes. diuum ipse fauore</l>
               <l n="332">uincendoque senex patriam post trina labantem</l>
               <l n="333">lustra et non uisos tam longa aetate penatis</l>
               <l n="334">ac natum et fidae iam pridem coniugis ora</l>
               <l n="335">confisus uobis repeto. non altera restat</l>
               <l n="336">iam Liby<add>a</add>e, nec Dardaniis pugna altera restat.</l>
               <l n="337">certatus nobis hodie dominum accipit orbis.’</l>
               <l n="338">Hannibal haec. sed non patiens remorantia uerba</l>
               <l n="339">Ausonius miles, quotiens dux coeperat ora</l>
               <l n="340">soluere ad effatus, signum pugnamque petebant. </l>
               <l n="341">Haec procul aeria speculantem nube sororem</l>
               <l n="342">ut uidit diuum genitor maestosque sub acri</l>
               <l n="343">obtutu uultus, sic ore effatus amico est:</l>
               <l n="344">‘Qui te mentis edunt morsus? da noscere coniunx.</l>
               <l n="345">num Poeni casus ducis et Carthaginis angit</l>
               <l n="346">cura tuae? sed enim reputa tecum ipsa furores</l>
               <l n="347">Sidonios. gentem contra et fatalia regna</l>
               <l n="348">Teucrorum quis erit, quaeso, germana, rebelli</l>
               <l n="349">fractis foederibus populo modus? ipsa malorum</l>
               <l n="350">non plus Carthago tulit exhausitque laboris,</l>
               <l n="351">quam pro Cadmea <add>s</add>u<add>bi</add>isti exercita gente.</l>
               <l n="352">turbasti maria ac terras iuuenemque ferocem</l>
               <l n="353">immisti Latio. tremuerunt moenia Romae,</l>
               <l n="354">perque bis octonos primus fuit Hannibal annos</l>
               <l n="355">humani generis. tempus componere gentes.</l>
               <l n="356">ad finem uentum, et claudenda est ianua belli.’ </l>
               <l n="357">Tum supplex Iuno: ‘Neque ego, haec mutare laborans</l>
               <l n="358">quis est fixa dies, pendenti nube resedi,</l>
               <l n="359">nec reuocare acies bellumue extendere quaero.</l>
               <l n="360">quae donare potes, quoniam mihi gratia languet</l>
               <l n="361">et cecidit iam primus amor, nil fila sororum</l>
               <l n="362">aduersus posco: uertat terga Hannibal hosti,</l>
               <l n="363">ut placet, et cineres Troiae Carthagine reg<add>n</add>ent.</l>
               <l n="364">illud te gemini per mutua pignora amoris</l>
               <l n="365">et soror et coniunx oro: tranare pericla</l>
               <l n="366">magnanimum patiare ducem uitamque remittas</l>
               <l n="367">neue sinas captum Ausonias perferre catenas.</l>
               <l n="368">stent etiam contusa malis mea moenia, fracto</l>
               <l n="369">nomine Sidonio, et nostro seruentur honori.’ </l>
               <l n="370">Sic Iuno, et contra breuiter sic Iuppiter orsus:</l>
               <l n="371">‘Do spatium muris, ut uis, Carthaginis altae.</l>
               <l n="372">stent lacrimis precibusque tuis. sed percipe, coniunx,</l>
               <l n="373">quatenus indulsisse uacet. non longa supersunt</l>
               <l n="374">fata urbi, uenietque pari sub nomine ductor,</l>
               <l n="375">qui nunc seruatas euertat funditus arces.</l>
               <l n="376">aetherias quoque, uti poscis, trahat Hannibal auras,</l>
               <l n="377">ereptus pugnae. miscere hic sidera ponto</l>
               <l n="378">et terras implere uolet redeuntibus armis:</l>
               <l n="379">noui feta uiri bello praecordia. sed lex</l>
               <pb/>
               <l n="380">muneris haec esto nostri: Saturnia regna</l>
               <l n="381">ne post haec uideat, repetat neue amplius umquam</l>
               <l n="382">Ausoniam. nunc instanti raptum auehe leto</l>
               <l n="383">ne, latis si miscebit fera proelia campis,</l>
               <l n="384">Romulei nequeas iuuenis subducere dextrae.’ </l>
               <l n="385">Dum statuit fata Omnipotens urbique ducique,</l>
               <l n="386">inuadunt acies pugnam et clamore lacessunt</l>
               <l n="387">sidera. non alio grauiores tempore uidit</l>
               <l n="388">aut populos tellus aut, qui patria arma mouerent,</l>
               <l n="389">maioris certare duces. discriminis alta</l>
               <l n="390">in medio merces, quicquid tegit undique caelum.</l>
               <l n="391">ibat Agenoreus praefulgens ductor in ostro,</l>
               <l n="392">excelsumque caput penna nutante leuabat</l>
               <l n="393">crista rubens. saeuus magno de nomine terror</l>
               <l n="394">praecedit, Latioque micat bene cognitus ensis.</l>
               <l n="395">at contra ardenti radiabat Scipio cocco,</l>
               <l n="396">terribilem ostentans clipeum, quo patris et una</l>
               <l n="397">caelarat patrui spirantis proelia dira</l>
               <l n="398">effigies: flammam ingentem frons alta uomebat.</l>
               <l n="399">sub tanta cunctis ui telorumque uirumque</l>
               <l n="400">in ducibus stabat spes et uictoria solis.</l>
               <l n="401">quin etiam, fauor ut subigit plerosque metusue,</l>
               <l n="402">Scipio si Libycis esset generatus in oris,</l>
               <l n="403">sceptra ad Agenoreos credunt uentura nepotes,</l>
               <l n="404">Hannibal Ausonia genitus si sede fuisset,</l>
               <l n="405">haud dubitant terras Itala in dicione futuras. </l>
               <l n="406">Contremuere aurae, rapido uibrantibus hastis</l>
               <l n="407">turbine, et horrificam traxere per aethera nubem.</l>
               <l n="408">inde ensis propiorque acies et comminus ora</l>
               <l n="409">admota ac dira flagrantia lumina flamma.</l>
               <l n="410">sternitur, in medium contemptrix turba pericli</l>
               <l n="411">quae primis se praecipitem tulit obuia telis,</l>
               <l n="412">gentilemque bibit tellus inuita cruorem.</l>
               <l n="413">feruidus ingenii Masinissa et feruidus aeui</l>
               <l n="414">in primas Macetum turmas immania membra</l>
               <l n="415">infert et iaculo circumuolat alite campum.</l>
               <l n="416">caerulus haud aliter, cum dimicat, incola T<add>h</add>yles</l>
               <l n="417">agmina falcigero circumuenit arta couinno.</l>
               <l n="418">Graia phalanx patrio densarat more cateruas</l>
               <l n="419">iunctisque astabat nulli penetrabilis hastis.</l>
               <l n="420">immemor has pacti post foedus in arma Philippus</l>
               <l n="421">miserat et quassam refouebat Agenoris urbem.</l>
               <l n="422">rarescit multo laxatus uulnere miles</l>
               <l n="423">atque aperit patulas prostrato corpore late</l>
               <l n="424">inter tela uias. inrumpit mole ruinae</l>
               <l n="425">Ausonius globus et periuria Graia resignat.</l>
               <l n="426">Archemorum Rutilus, Teucrum Norbanus (et ambo</l>
               <l n="427">Mantua pubenti genetrix dimiserat aeuo),</l>
               <l n="428">obtruncat Samium bellacis dextra Caleni,</l>
               <l n="429">at Clytium Selius, Pellaeum et uana tumentem</l>
               <l n="430">ad nomen patriae Clytium: sed gloria Pellae</l>
               <l n="431">haud ualuit misero defendere Daunia tela. </l>
               <l n="432">Saeuior his Latius uastabat Bruttia signa</l>
               <l n="433">Laelius increpitans: ‘Adeone Oenotria tellus</l>
               <l n="434">detestanda fuit, quam per maria aspera perque</l>
               <l n="435">insanos Tyrio fugeretis remige fluctus?</l>
               <l n="436">sed fugisse satis fuerit. Latione cruore</l>
               <l n="437">insuper externas petitis perfundere terras?’</l>
               <l n="438">haec dicens Silarum meditantem in proelia telo</l>
               <l n="439">praeuenit. hasta uolans imo sub gutture sedit</l>
               <l n="440">et uitae uocisque uias simul incita clausit.</l>
               <l n="441">Vergilio Caudinus, acerbo Laus Amano</l>
               <pb/>
               <l n="442">sternitur. accendunt iras uultusque uirorum</l>
               <l n="443">armorumque habitus noti et uox consona linguae.</l>
               <l n="444">quos ubi nudantis conspexit Hamilcare cretus</l>
               <l n="445">terga fuga, <q>State ac nostram ne prodite gentem</q>
               </l>
               <l n="446">uociferans subit et conuertit proelia dextra:</l>
               <l n="447">qualis in aestiferis Garamantum feta ueneno</l>
               <l n="448">attollit campis feruenti pastus harena</l>
               <l n="449">colla Paraetonius serpens lateque per auras</l>
               <l n="450">undantem torquet perfundens nubila tabem.</l>
               <l n="451">continuo infesta portantem cuspide uulnus</l>
               <l n="452">impedit anteuolans Herium, cui nobile nomen</l>
               <l n="453">Marrucina domus clarumque Teate ferebat.</l>
               <l n="454">atque illi magnum nitenti et laudibus hostis</l>
               <l n="455">arrecto capuli ad finem manus incita sedit,</l>
               <l n="456">quaerebatque miser morienti lumine fratrem,</l>
               <l n="457">cum iuuenis subit et leto stimulatus acerbo</l>
               <l n="458">Pleminius saeuum mucronem ante ora coruscat</l>
               <l n="459">ac fratrem magno minitans clamore reposcit.</l>
               <l n="460">huic proles Barcae: ‘Germanum reddere uero</l>
               <l n="461">si placet, haud renuo. maneant modo foedera nostra:</l>
               <l n="462">Hasdrubalem reuocate umbris. egone aspera ponam</l>
               <l n="463">umquam in Romanos odia, aut mansuescere corda</l>
               <l n="464">nostra sinam, parcamque uiro quem terra crearit</l>
               <l n="465">Itala? tum manes inimico<add>s</add> sede repellat</l>
               <l n="466">aeterna socioque abigat me frater Auerno.’</l>
               <l n="467">sic ait et clipei propulsum pondere toto,</l>
               <l n="468">lubrica qua tellus lapsantis sanguine fratris</l>
               <l n="469">fallebat nisus, prosternit et occupat ense.</l>
               <l n="470">extendit labens palmas, Heriumque iacentem</l>
               <l n="471">amplexus, iuncta leniuit morte dolores.</l>
               <l n="472">tum Libys inuadit mixtae certamina turbae</l>
               <l n="473">conuertitque ruens per longum hostilia terga,</l>
               <l n="474">ut cum fulminibus permixta tonitrua mundum</l>
               <l n="475">terrificant, summique labat domus alta parentis:</l>
               <l n="476">omne hominum terris trepidat genus, ipsaque ob ora</l>
               <l n="477">lux atrox micat, et praesens astare uiritim</l>
               <l n="478">creditur intento perculsis Iuppiter igne. </l>
               <l n="479">Parte alia, ceu sola forent discrimina campo</l>
               <l n="480">quo mis<add>c</add>eret agens truculentum Scipio Martem,</l>
               <l n="481">aspera pugna nouas uaria sub imagine leti</l>
               <l n="482">dat formas. hic ense iacet prostratus adacto,</l>
               <l n="483">hic saxo perfracta gemit lacrimabilis ossa,</l>
               <l n="484">ast hos, turpe, pauor fusos proiecit in ora,</l>
               <l n="485">horum aduersa dedit Gradiuo pectora uirtus.</l>
               <l n="486">ipse super strages ductor Rhoeteius instat,</l>
               <l n="487">qualis apud gelidum currus quatit altior Hebrum</l>
               <l n="488">et Geticas soluit feruenti sanguine Mauors</l>
               <l n="489">laetus caede niues, glaciemque Aquilonibus actam</l>
               <l n="490">perrumpit stridens sub pondere belliger axis.</l>
               <l n="491">iamque ardore truci lustrans fortissima quaeque</l>
               <l n="492">nomina obit ferro. claris spectata per orbem</l>
               <l n="493">stragibus occumbit late inter tela iuuentus:</l>
               <l n="494">qui muros rapuere tuos miserasque nefandi</l>
               <l n="495">principium belli fecere, Sagunte, ruinas,</l>
               <l n="496">qui sacros, Trasimenne, lacus, Phaethontia quique</l>
               <l n="497">polluerant tabo stagna, ac fiducia tanta</l>
               <l n="498">quos tulit, ut superum regi soliumque domosque</l>
               <l n="499">irent direptum: mactantur comminus uno</l>
               <l n="500">exitio, redduntque animas, temerata fereba<add>n</add>t</l>
               <l n="501">qui secreta deum et primo<add>s</add> reserasse negatas</l>
               <l n="502">gressibus humanis Alpis. formidinis huius</l>
               <l n="503">plena acies propere retro exanimata ruebat:</l>
               <l n="504">haud secus ac tectis urbis Vulcania pestis</l>
               <l n="505">cum sese infudit, rapidusque incendia flatus</l>
               <l n="506">uentilat et uolucris spargit per culmina flammas,</l>
               <l n="507">attonitum erumpit subita formidine uulgus,</l>
               <pb/>
               <l n="508">lateque ut capta passim trepidatur in urbe. </l>
               <l n="509">Verum ubi cunctari taedet dispersa uirorum</l>
               <l n="510">proelia sectantem et leuiori Marte teneri,</l>
               <l n="511">omnes in causam belli auctoremque malorum</l>
               <l n="512">uertere iam uires tandem placet. Hannibal unus</l>
               <l n="513">dum restet, non, si muris Carthaginis ignis</l>
               <l n="514">subdatur caesique cadant exercitus omnis,</l>
               <l n="515">profectum Latio. contra, si concidat unus,</l>
               <l n="516">nequiquam fore Agenoreis cuncta arma uirosque.</l>
               <l n="517">illum igitur lustrans circumfert lumina campo</l>
               <l n="518">rimaturque ducem. iuuat in certamina summa</l>
               <l n="519">ferre gradum, cuperetque uiro concurrere, tota</l>
               <l n="520">spectante Ausonia. celsus clamore feroci</l>
               <l n="521">prouocat increpitans hostem et noua proelia poscit. </l>
               <l n="522">Quas postquam audiuit uoces conterrita Iuno,</l>
               <l n="523">ne Libyci ducis impauidas ferrentur ad aures,</l>
               <l n="524">effigiem informat Latiam propereque coruscis</l>
               <l n="525">attollit cristis, addit clipeumque iubasque</l>
               <l n="526">Romulei ducis atque umeris imponit honorem</l>
               <l n="527">fulgentis saguli, dat gressum habitusque cientis</l>
               <l n="528">proelia et audacis adicit sine corpore motus.</l>
               <l n="529">tum par effigies fallacis imagine uana</l>
               <l n="530">cornipedis moderanda cito per deuia passu</l>
               <l n="531">belligerae datur ad speciem certaminis umbrae.</l>
               <l n="532">sic Poeni ducis ante oculos exultat et ultro</l>
               <l n="533">Scipio Iunoni simulatus tela coruscat.</l>
               <l n="534">at, uiso laetus rectore ante ora Latino</l>
               <l n="535">et tandem propius sperans ingentia, Poenus</l>
               <l n="536">quadrupedi citus imponit uelocia membra</l>
               <l n="537">et iacit aduersam properati turbinis hastam.</l>
               <l n="538">dat terga et campo fugiens uolat ales imago</l>
               <l n="539">tramittitque acies. tum uero, ut uictor et alti</l>
               <l n="540">iam compos uoti, ferrata calce cruentat</l>
               <l n="541">cornipedem et largas Poenus quatit asper habenas:</l>
               <l n="542">‘Quo fugis, oblitus nostris te cedere regnis?</l>
               <l n="543">nulla tibi Libyca latebra est, o Scipio, terra.’</l>
               <l n="544">haec ait et stricto sequitur mucrone uolantem,</l>
               <l n="545">donec longinquo frustratum duxit in arua</l>
               <l n="546">diuersa spatio procul a certamine pugnae.</l>
               <l n="547">tum fallax subito simulacrum in nubila cessit.</l>
               <l n="548">fulmineus ductor ‘Quisnam se numine caeco</l>
               <l n="549">composuit nobis’ inquit ‘deus? aut latet idem</l>
               <l n="550">cur monstro? tantumne obstat mea gloria diuis?</l>
               <l n="551">sed non auelles umquam, quicumque secundus</l>
               <l n="552">caelicolum stas Ausoniae, non artibus hostem</l>
               <l n="553">eripies uerum nobis.’ frena inde citati</l>
               <l n="554">conuertit furibundus equi campumque petebat,</l>
               <l n="555">cum subito occultae pestis conlapsa tremore</l>
               <l n="556">cornipedis moles ruit atque efflauit anhelo</l>
               <l n="557">pectore Iunonis curis in nubila uitam.</l>
               <l n="558">tum uero impatiens ‘Vestra est haec altera, uestra</l>
               <l n="559">fraus,’ inquit ‘superi: non fallitis. aequore mersum</l>
               <l n="560">texissent scopuli, pelagusque hausisset et undae!</l>
               <l n="561">anne huic seruabar leto? mea signa secuti,</l>
               <l n="562">quis pugnae auspicium dedimus, caeduntur, et absens</l>
               <l n="563">accipio gemitus uocesque ac uerba uocantum</l>
               <l n="564">Hannibalem. quis nostra satis delicta piabit</l>
               <l n="565">Tartareus torrens?’ simul haec fundebat et una</l>
               <l n="566">spectabat dextram ac leti feruebat amore. </l>
               <l n="567">Tunc Iuno, miserata uirum, pastoris in ora</l>
               <l n="568">uertitur ac siluis subito procedit opacis</l>
               <l n="569">atque his adloquitur uersantem ingloria fata:</l>
               <l n="570">‘Quaenam te siluis accedere causa subegit</l>
               <l n="571">armatum nostris? num dura ad proelia tendis,</l>
               <l n="572">magnus ubi Ausoniae reliquos domat Hannibal armis?</l>
               <pb/>
               <l n="573">si uelox gaudes ire et compendia grata</l>
               <l n="574">sunt tibi, uicino in medios te tramite ducam.’</l>
               <l n="575">adnuit atque onerat promissis pectora largis</l>
               <l n="576">pastoris patresque docet Carthaginis altae</l>
               <l n="577">magna repensuros, nec se leuiora daturum.</l>
               <l n="578">praecipitem et uasto superantem proxima saltu</l>
               <l n="579">circumagit Iuno ac fallens regione uiarum</l>
               <l n="580">non gratam inuito seruat celata salutem. </l>
               <l n="581">Interea Cadmea manus, deserta pauensque,</l>
               <l n="582">non ullum Hannibalem, nusquam certamina cernit</l>
               <l n="583">saeui nota ducis. pars ferro occumbere credunt,</l>
               <l n="584">pars damnasse aciem et diuis cessisse sinistris.</l>
               <l n="585">ingruit Ausonius uersosque agit aequore toto</l>
               <l n="586">rector. iamque ipsae trepidant Carthaginis arces:</l>
               <l n="587">impletur terrore uago cuncta Africa pulsis</l>
               <l n="588">agminibus, uolucrique fuga sine Marte ruentes</l>
               <l n="589">tendunt attonitos extrema ad litora cursus</l>
               <l n="590">ac Tartessiacas profugi sparguntur in oras;</l>
               <l n="591">pars Batti petiere domos, pars flumina Lagi.</l>
               <l n="592">sic ubi, ui caeca tandem deuictus, ad astra</l>
               <l n="593">euomuit pastos per saecula Vesbius ignis</l>
               <l n="594">et pelago et terris fusa est Vulcania pestis,</l>
               <l n="595">uidere Eoi, monstrum admirabile, Seres</l>
               <l n="596">lanigeros cinere Ausonio canescere lucos. </l>
               <l n="597">At fessum tumulo tandem regina propinquo</l>
               <l n="598">sistit Iuno ducem, facies unde omnis et atrae</l>
               <l n="599">apparent admota oculis uestigia pugnae.</l>
               <l n="600">qualem Gargani campum Trebiaeque paludem</l>
               <l n="601">et Tyrrhena uada et Ph<add>a</add>et<add>h</add>ontis uiderat amnem</l>
               <l n="602">strage uiru<add>m</add> undantem, talis, miserabile uisu,</l>
               <l n="603">prostratis facies aperitur dira maniplis.</l>
               <l n="604">tunc superas Iuno sedes turbata reuisit.</l>
               <l n="605">iamque propinquabant hostes tumuloque subibant,</l>
               <l n="606">cum secum Poenus: ‘Caelum licet omne soluta</l>
               <l n="607">in caput hoc compage ruat terraeque dehiscant,</l>
               <l n="608">non ullo Cannas abolebis, Iuppiter, aeuo,</l>
               <l n="609">decedesque prius regnis, quam nomina gentes</l>
               <l n="610">aut facta Hannibalis sileant. nec deinde relinquo</l>
               <l n="611">securam te, Roma, mei, patriaeque superstes</l>
               <l n="612">ad spes armorum uiuam tibi. nam modo pugna</l>
               <l n="613">praecellis, resident hostes: mihi satque superque</l>
               <pb/>
               <l n="614">ut me Dardaniae matres atque Itala tellus,</l>
               <l n="615">dum uiuam, expectent nec pacem pectore norint.’</l>
               <l n="616">sic rapitur paucis fugientum mixtus, et altos</l>
               <l n="617">inde petit retro montis tutasque latebras. </l>
               <l n="618">Hic finis bello. reserantur protinus arces</l>
               <l n="619">Ausonio iam sponte duci. iura improba adempta</l>
               <l n="620">armaque, et incisae leges, opibusque superbis</l>
               <l n="621">uis fracta, et posuit gestatas belua turris.</l>
               <l n="622">excelsae tum saeua rates spectacula Poenis</l>
               <l n="623">flammiferam accepere facem, subitaque procella</l>
               <l n="624">arserunt maria, atque expauit lumina Nereus. </l>
               <l n="625">Mansuri compos decoris per saecula rector,</l>
               <l n="626">deuictae referens primus cognomina terrae,</l>
               <l n="627">securus sceptri, repetit per caerula Romam</l>
               <l n="628">et patria inuehitur sublimi tecta triumpho.</l>
               <l n="629">ante Syphax feretro residens captiua premebat</l>
               <l n="630">lumina, et auratae seruabant colla catenae,</l>
               <l n="631">hic Hannon clarique genus Phoenissa iuuenta</l>
               <l n="632">et Macetum primi atque incocti corpora Mauri,</l>
               <l n="633">tum Nomades notusque sacro, cum lustrat harenas,</l>
               <l n="634">Hammoni Garamas et semper naufraga Syrtis.</l>
               <l n="635">mox uictas tendens Carthago ad sidera palmas</l>
               <l n="636">ibat et effigies orae iam lenis Hiberae,</l>
               <l n="637">terrarum finis Gades ac laudibus olim</l>
               <l n="638">terminus Herculeis Calpe Baetesque lauare</l>
               <l n="639">solis equos dulci consuetus fluminis unda,</l>
               <l n="640">frondosumque apicem subigens ad sidera mater</l>
               <l n="641">bellorum fera Pyrene nec mitis Hiberus,</l>
               <l n="642">cum simul inlidit ponto, quos attulit, amnes.</l>
               <l n="643">sed non ulla magis mentesque oculosque tenebat,</l>
               <l n="644">quam uisa Hannibalis campis fugientis imago.</l>
               <l n="645">ipse astans curru atque auro decoratus et ostro</l>
               <l n="646">Martia praebebat spectanda Quiritibus ora,</l>
               <l n="647">qualis odoratis descendens Liber ab Indis</l>
               <l n="648">egit pampineos frenata tigride currus;</l>
               <l n="649">aut cum Phlegraeis, confecta mole Gigantum,</l>
               <l n="650">incessit campis tangens Tirynthius astra.</l>
               <l n="651">salue, inuicte parens, non concessure Quirino</l>
               <l n="652">laudibus ac meritis non concessure Camillo:</l>
               <l n="653">nec uero, cum te memorat de stirpe deorum,</l>
               <l n="654">prolem Tarpei mentitur Roma Tonantis.</l>
            </div>
         </div>
      </body>
  </text>
</TEI>
