<?xml version="1.0" encoding="UTF-8"?>
<?xml-model href="http://www.stoa.org/epidoc/schema/8.19/tei-epidoc.rng"
schematypens="http://relaxng.org/ns/structure/1.0"?>
<?xml-model href="http://www.stoa.org/epidoc/schema/8.19/tei-epidoc.rng"
schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Epaminondas </title>
        <author>Cornelius Nepos</author>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Lisa Cerrato</name>
          <name>William Merrill</name>
          <name>Elli Mylonas</name>
          <name>David Smith</name>
        </respStmt>
        <funder n="org:AnnCPB">The Annenberg CPB/Project</funder>
      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
      </publicationStmt>



      <sourceDesc>
        <biblStruct>
          <monogr>
            <title>Vitae</title>
            <author>Cornelius Nepos</author>
            <editor role="editor">Albert Fleckeisen</editor>
            <imprint>
              <pubPlace>Leipzig</pubPlace>
              <publisher>Teubner</publisher>
              <date>1886</date>
            </imprint>
          </monogr>
        </biblStruct>
      </sourceDesc>
    </fileDesc>

    <encodingDesc>
      <editorialDecl>
        <correction method="silent" status="high">
          <p><!--&Perseus.OCR;-->Perseus</p>
        </correction>
      </editorialDecl>
      <refsDecl>
        <refState unit="life"/>
        <refState n="chunk" unit="chapter"/>
        <refState unit="section"/>
      </refsDecl>
      <refsDecl n="CTS">
        <cRefPattern n="section" matchPattern="(\d+).(\d+)" replacementPattern="#xpath(/tei:TEI/tei:text/tei:body/tei:div/tei:div[@n='$1']//tei:seg[@n='$2'])">
          <p>Extracts section and chapter from the text</p>
        </cRefPattern>
        <cRefPattern n="chapter" matchPattern="(\d+)" replacementPattern="#xpath(/tei:TEI/tei:text/tei:body/tei:div/tei:div[@n='$1'])">
          <p>Extracts chapter from the text</p>
        </cRefPattern>
      </refsDecl>
    </encodingDesc>
    
    <profileDesc>
      <langUsage>
        <language ident="lat">Latin</language>
      </langUsage>
    </profileDesc>
    
    <revisionDesc>
      <change when="2004-06-01" who="AEM">Initial markup</change>
      <change when="2014-08-01" who="Stella Dee">edited markup</change>
      <change when="2014-07-01" who="Stella Dee">split composite text and converted to unicode</change>
      <change when="2016-11-10" who="Thibault ClÃ©rice">Moving to CapiTainS Guidelines and bump URN</change>
    </revisionDesc>
    
  </teiHeader>
  <text xml:lang="lat">
    <body>
      <div type="edition" n="urn:cts:latinLit:phi0588.abo015.perseus-lat2" xml:lang="lat">
      <div type="textpart" subtype="chapter" n="1">
      <p>
      <seg type="section" n="1">Epaminondas, Polymnii filius, Thebanus. de hoc priusquam scribimus, haec praecipienda
        videntur lectoribus, ne alienos mores ad suos referant, neve ea, quae ipsis leviora sunt,
        pari modo apud ceteros fuisse arbitrentur. </seg>  <seg type="section" n="2"> scimus enim
        musicen nostris moribus abesse a principis persona, saltare vero etiam in vitiis poni: quae
        omnia apud Graecos et grata et laude digna ducuntur. </seg>  <seg type="section" n="3"> cum
        autem exprimere imaginem consuetudinis atque vitae velimus Epaminondae, nihil videmur debere
        praetermittere, quod pertineat ad eam declarandam. </seg>  <seg type="section" n="4"> quare
        dicemus primum de genere eius, deinde quibus disciplinis et a quibus sit eruditus, tum de
        moribus ingeniique facultatibus et si qua alia memoria digna erunt, postremo de rebus
        gestis, quae a plurimis animi anteponuntur virtutibus. </seg></p></div>
        <div type="textpart" subtype="chapter" n="2"><p><seg type="section" n="1">Natus igitur patre, quo diximus, genere honesto, pauper iam a maioribus relictus est,
        eruditus autem sic ut nemo Thebanus magis. nam et citharizare et cantare ad chordarum sonum
        doctus est a Dionysio, qui non minore fuit in musicis gloria quam Damon aut Lamprus, quorum
        pervulgata sunt nomina, cantare tibiis ab Olympiodoro, saltare a Calliphrone. </seg>
           <seg type="section" n="2"> at philosophiae praeceptorem habuit Lysim Tarentinum, Pythagoreum:
        cui quidem sic fuit deditus, ut adulescens tristem ac severum senem omnibus aequalibus suis
        in familiaritate anteposuerit; neque prius eum a se dimisit, quam in doctrinis tanto
        antecessit condiscipulos, ut facile intellegi posset pari modo superaturum omnes in ceteris
        artibus. </seg>  <seg type="section" n="3"> atque haec ad nostram consuetudinem sunt levia et
        potius contemnenda; at in Graecia, utique olim, magnae laudi erant. </seg> 
          <seg type="section" n="4"> postquam ephebus est factus et palaestrae dare operam coepit, non tam
        magnitudini virium servivit quam velocitati: illam enim ad athletarum usum, hanc ad belli
        existimabat <del>utilitatem</del> pertinere. itaque exercebatur plurimum currendo et
        luctando ad eum finem, quoad stans complecti posset atque contendere. in armis vero plurimum
        studii consumebat. </seg></p></div>
        <div type="textpart" subtype="chapter" n="3"><p><seg type="section" n="1">Ad hanc corporis firmitatem plura etiam animi bona accesserant. erat enim modestus,
        prudens, gravis, temporibus sapienter utens, peritus belli, fortis manu, animo maximo, adeo
        veritatis diligens, ut ne ioco quidem mentiretur. </seg>  <seg type="section" n="2"> idem
        continens, clemens patiensque admirandum in modum, non solum populi, sed etiam amicorum
        ferens iniurias, in primis commissa celans, quodque interdum non minus prodest quam diserte
        dicere, studiosus audiendi: ex hoc enim facillime disci arbitrabatur. </seg> 
          <seg type="section" n="3"> itaque cum in circulum venisset, in quo aut de re publica disputaretur
        aut de philosophia sermo haberetur, numquam inde prius discessit, quam ad finem sermo esset
        adductus. </seg>  <seg type="section" n="4"> paupertatem adeo facile perpessus est, ut de re
        publica nihil praeter gloriam ceperit. amicorum in se tuendo caruit facultatibus, fide ad
        alios sublevandos saepe sic usus est, ut iudicari possit omnia ei cum amicis fuisse
        communia. </seg>  <seg type="section" n="5"> nam cum aut civium suorum aliquis ab hostibus
        esset captus aut virgo nubilis propter paupertatem collocari non posset, amicorum concilium
        habebat et, quantum quisque daret, pro facultatibus imperabat. </seg> 
          <seg type="section" n="6"> eamque summam cum fecerat, potius quam ipse acciperet pecuniam, adducebat
        eum, qui quaerebat, ad eos, qui conferebant, eique ut ipsi numerarent faciebat, ut ille, ad
        quem ea <del>res</del> perveniebat, sciret quantum cuique deberet. </seg></p></div>
        <div type="textpart" subtype="chapter" n="4"><p><seg type="section" n="1">Tentata autem eius est abstinentia a Diomedonte Cyziceno: namque is rogatu Artaxerxis regis
        Epaminondam pecunia corrumpendum susceperat. hic magno cum pondere auri Thebas venit et
        Micythum adulescentulum, quem tum Epaminondas plurimum diligebat, quinque talentis ad suam
        perduxit voluntatem. Micythus Epaminondam convenit et causam adventus Diomedontis ostendit.
          </seg>  <seg type="section" n="2"> at ille Diomedonti coram 'nihil' inquit 'opus pecunia
        est: nam si rex ea vult, quae Thebanis sunt utilia, gratiis facere sum paratus, sin autem
        contraria, non habet auri atque argenti satis. namque orbis terrarum divitias accipere nolo
        pro patriae caritate. </seg>  <seg type="section" n="3"> tu quod me incognitum tentasti
        tuique similem existimasti, non miror tibique ignosco; sed egredere propere, ne alios
        corrumpas, cum me non potueris. et tu, Micythe, argentum huic redde, aut, nisi id confestim
        facis, ego te tradam magistratui.' </seg>  <seg type="section" n="4"> hunc Diomedon cum
        rogaret, ut tuto exire suaque, quae attulerat, liceret efferre, 'istud quidem' inquit
        'faciam, neque tua causa, sed mea, ne, si tibi sit pecunia adempta, aliquis dicat id ad me
        ereptum pervenisse, quod delatum accipere noluissem.' </seg>  <seg type="section" n="5"> a
        quo cum quaesisset, quo se deduci vellet, et ille Athenas dixisset, praesidium dedit, ut
        tuto perveniret. neque vero id satis habuit, sed etiam, ut inviolatus in navem escenderet,
        per Chabriam Atheniensem, de quo supra mentionem fecimus, effecit. </seg> 
          <seg type="section" n="6"> abstinentiae erit hoc satis testimonium. plurima quidem proferre
        possumus, sed modus adhibendus est, quoniam uno hoc volumine vitam excellentium virorum
        complurium concludere constituimus, quorum res separatim multis milibus versuum complures
        scriptores ante nos explicarunt. </seg></p></div>
        <div type="textpart" subtype="chapter" n="5"><p><seg type="section" n="1">Fuit etiam disertus, ut nemo ei Thebanus par esset eloquentia, neque minus concinnus in
        brevitate respondendi quam in perpetua oratione ornatus. </seg>  <seg type="section" n="2">
        habuit obtrectatorem Menecliden quendam, indidem Thebis, et adversarium in administranda re
        publica, satis exercitatum in dicendo, ut Thebanum scilicet: namque illi genti plus inest
        virium quam ingenii. </seg>  <seg type="section" n="3"> is quod in re militari florere
        Epaminondam videbat, hortari solebat Thebanos, ut pacem bello anteferrent, ne illius
        imperatoris opera desideraretur. huic ille 'fallis' inquit 'verbo cives tuos, quod eos a
        bello avocas: otii enim nomine servitutem concilias. </seg>  <seg type="section" n="4"> nam
        paritur pax bello. itaque qui ea diutina volunt frui, bello exercitati esse debent. quare si
        principes Graeciae vultis esse, castris est vobis utendum, non palaestra.' </seg> 
          <seg type="section" n="5"> idem ille Meneclides cum huic obiceret, quod liberos non haberet neque
        uxorem duxisset, maximeque insolentiam, quod sibi Agamemnonis belli gloriam videretur
        consecutus: at ille 'desine,' inquit 'Meneclida, de uxore mihi exprobrare: nam nullius in
        ista re minus uti consilio volo.' (habebat enim Meneclides suspicionem adulterii.)
          </seg>  <seg type="section" n="6"> 'quod autem me Agamemnonem aemulari putas, falleris.
        namque ille cum universa Graecia vix decem annis unam cepit urbem, ego contra ea una urbe
        nostra dieque uno totam Graeciam Lacedaemoniis fugatis liberavi.' </seg></p></div>
        <div type="textpart" subtype="chapter" n="6"><p><seg type="section" n="1">Idem cum in conventum venisset Arcadum, petens ut societatem cum Thebanis et Argivis
        facerent, contraque Callistratus, Atheniensium legatus, qui eloquentia omnes eo praestabat
        tempore, postularet ut potius amicitiam sequerentur Atticorum, et in oratione sua multa
        invectus esset in Thebanos et Argivos in eisque hoc posuisset, </seg> 
          <seg type="section" n="2"> animum advertere debere Arcades, quales utraque civitas cives
        procreasset, ex quibus de ceteris possent iudicare: Argivos enim fuisse Orestem et Alcmeonem
        matricidas, Thebis Oedipum natum, qui, cum patrem suum interfecisset, ex matre liberos
        procreasset: </seg>  <seg type="section" n="3"> huic in respondendo Epaminondas, cum de
        ceteris perorasset, postquam ad illa duo opprobria pervenit, admirari se dixit stultitiam
        rhetoris Attici, qui non animadverterit, innocentes illos natos domi, scelere admisso cum
        patria essent expulsi, receptos esse ab Atheniensibus. </seg>  <seg type="section" n="4"> sed
        maxime eius eloquentia eluxit Spartae legati ante pugnam Leuctricam. quo cum omnium sociorum
        convenissent legati, coram frequentissimo <del>legationum</del> conventu sic Lacedaemoniorum
        tyrannidem coarguit, ut non minus illa oratione opes eorum concusserit quam Leuctrica pugna.
        tum enim perfecit, quod post apparuit, ut auxilio <del>Lacedaemonii</del> sociorum
        privarentur. </seg></p></div>
        <div type="textpart" subtype="chapter" n="7"><p><seg type="section" n="1">Fuisse patientem suorumque iniurias ferentem civium, quod se patriae irasci nefas esse
        duceret, haec sunt testimonia. cum eum propter invidiam cives sui praeficere exercitui
        noluissent duxque esset delectus belli imperitus, cuius errore res eo esset deducta, ut
        omnes de salute pertimescerent, quod locorum angustiis clausi ab hostibus obsidebantur,
        desiderari coepta est Epaminondae diligentia: erat enim ibi privatus numero militis.
          </seg>  <seg type="section" n="2"> a quo cum peterent opem, nullam adhibuit memoriam
        contumeliae et exercitum obsidione liberatum domum reduxit incolumem. </seg> 
          <seg type="section" n="3"> nec vero hoc semel fecit, sed saepius. maxime autem fuit illustre, cum in
        Peloponnesum exercitum duxisset adversus Lacedaemonios haberetque collegas duos, quorum
        alter erat Pelopidas, vir fortis ac strenuus. hi cum criminibus adversariorum omnes in
        invidiam venissent ob eamque rem imperium iis esset abrogatum atque in eorum locum alii
        praetores successissent, </seg>  <seg type="section" n="4"> Epaminondas populi scito non
        paruit idemque ut facerent persuasit collegis et bellum, quod susceperat, gessit. namque
        animadvertebat, nisi id fecisset, totum exercitum propter praetorum imprudentiam
        inscitiamque belli periturum. </seg>  <seg type="section" n="5"> lex erat Thebis, quae morte
        multabat, si quis imperium diutius retinuisset, quam lege praefinitum foret. hanc
        Epaminondas cum rei publicae conservandae causa latam videret, ad perniciem civitatis
        conferri noluit et quattuor mensibus diutius, quam populus iusserat, gessit imperium.
          </seg></p></div>
        <div type="textpart" subtype="chapter" n="8"><p><seg type="section" n="1">Postquam domum reditum est, collegae eius hoc crimine accusabantur. quibus ille permisit,
        ut omnem causam in se transferrent suaque opera factum contenderent, ut legi non oboedirent.
        qua defensioue illis periculo liberatis nemo Epaminondam responsurum putabat, quod quid
        diceret non haberet. </seg>  <seg type="section" n="2"> at ille in iudicium venit, nihil
        eorum negavit, quae adversarii crimini dabant, omniaque, quae collegae dixerant, confessus
        est neque recusavit quominus legis poenam subiret, sed unum ab iis petivit, ut in sepulcro
        suo inscriberent: </seg>  <seg type="section" n="3"> 'Epaminondas a Thebanis morte multatus
        est, quod eos coegit apud Leuctra superare Lacedaemonios, quos ante se imperatorem nemo
        Boeotorum ausus sit aspicere in acie, </seg>  <seg type="section" n="4"> quodque uno proelio
        non solum Thebas ab interitu retraxit, sed etiam universam Graeciam in libertatem vindicavit
        eoque res utrorumque perduxit, ut Thebani Spartam oppugnarent, Lacedaemonii satis haberent,
        si salvi esse possent, neque prius bellare destitit, quam Messene restituta urbem eorum
        obsidione clausit.' </seg>  <seg type="section" n="5"> haec cum dixisset, risus omnium cum
        hilaritate coortus est, neque quisquam iudex ausus est de eo ferre suffragium. sic a iudicio
        capitis maxima discessit gloria. </seg></p></div>
        <div type="textpart" subtype="chapter" n="9"><p><seg type="section" n="1">Hic extremo tempore imperator apud Mantineam cum acie instructa audacius instaret hostes,
        cognitus a Lacedaemoniis, quod in unius pernicie eius patriae sitam putabant salutem,
        universi in unum impetum fecerunt neque prius abscesserunt, quam magna caede edita multisque
        occisis fortissime ipsum Epaminondam pugnantem, sparo eminus percussum, concidere viderunt.
          </seg>  <seg type="section" n="2"> huius casu aliquantum retardati sunt Boeoti, neque tamen
        prius pugna excesserunt, quam repugnantes profligarunt. </seg>  <seg type="section" n="3"> at
        Epaminondas, cum animadverteret mortiferum se vulnus accepisse simulque, si ferrum, quod ex
        hastili in corpore remanserat, extraxisset, animam statim emissurum, usque eo retinuit,
        quoad renuntiatum est vicisse Boeotos. </seg>  <seg type="section" n="4"> id postquam
        audivit, satis' inquit 'vixi: invictus enim morior.' tum ferro extracto confestim exanimatus
        est. </seg></p></div>
        <div type="textpart" subtype="chapter" n="10"><p><seg type="section" n="1">Hic uxorem numquam duxit. in quo cum reprehenderetur a Pelopida, qui filium habebat
        infamem, maleque eum in eo patriae consulere diceret, quod liberos non relinqueret, 'vide'
        inquit 'ne tu peius consulas, qui talem ex te natum relicturus sis. </seg> 
          <seg type="section" n="2"> neque vero stirps potest mihi deesse: namque ex me natam relinquo pugnam
        Leuctricam, quae non modo mihi superstes, sed etiam immortalis sit necesse est.' </seg>
           <seg type="section" n="3"> quo tempore duce Pelopida exules Thebas occuparunt et praesidium
        Lacedaemoniorum ex arce expulerunt, Epaminondas, quamdiu facta est caedes civium, domo se
        tenuit, quod neque defendere malos volebat neque impugnare, ne manus suorum sanguine
        cruentaret: namque omnem civilem victoriam funestam putabat. idem, postquam apud Cadmeam cum
        Lacedaemoniis pugnari coeptum est, in primis stetit. </seg>  </p>
          <p><seg type="section" n="4">Huius de virtutibus vitaque satis erit dictum, si hoc unum adiunxero, quod nemo ibit
        infitias, Thebas et ante Epaminondam natum et post eiusdem interitum perpetuo alieno
        paruisse imperio, contra ea, quamdiu ille praefuerit rei publicae, caput fuisse totius
        Graeciae. ex quo intellegi potest unum hominem pluris quam civitatem fuisse. </seg></p>
        </div>
      </div>
    </body>
  </text>
</TEI>
