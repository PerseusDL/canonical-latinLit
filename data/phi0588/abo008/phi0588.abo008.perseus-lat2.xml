<?xml version="1.0" encoding="UTF-8"?>
<?xml-model href="http://www.stoa.org/epidoc/schema/8.19/tei-epidoc.rng"
schematypens="http://relaxng.org/ns/structure/1.0"?>
<?xml-model href="http://www.stoa.org/epidoc/schema/8.19/tei-epidoc.rng"
schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Thrasybulus </title>
        <author>Cornelius Nepos</author>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Lisa Cerrato</name>
          <name>William Merrill</name>
          <name>Elli Mylonas</name>
          <name>David Smith</name>
        </respStmt>
        <funder n="org:AnnCPB">The Annenberg CPB/Project</funder>
      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
      </publicationStmt>



      <sourceDesc>
        <biblStruct>
          <monogr>
            <title>Vitae</title>
            <author>Cornelius Nepos</author>
            <editor role="editor">Albert Fleckeisen</editor>
            <imprint>
              <pubPlace>Leipzig</pubPlace>
              <publisher>Teubner</publisher>
              <date>1886</date>
            </imprint>
          </monogr>
        </biblStruct>
      </sourceDesc>
    </fileDesc>
    <encodingDesc>
      <editorialDecl>
        <correction method="silent" status="high">
          <p><!--&Perseus.OCR;-->Perseus</p>
        </correction>
      </editorialDecl>
      <refsDecl>
        <refState unit="life"/>
        <refState n="chunk" unit="chapter"/>
        <refState unit="section"/>
      </refsDecl>
      <refsDecl n="CTS">
        <cRefPattern n="section" matchPattern="(\d+).(\d+)" replacementPattern="#xpath(/tei:TEI/tei:text/tei:body/tei:div/tei:div[@n='$1']//tei:seg[@n='$2'])">
          <p>Extracts section and chapter from the text</p>
        </cRefPattern>
        <cRefPattern n="chapter" matchPattern="(\d+)" replacementPattern="#xpath(/tei:TEI/tei:text/tei:body/tei:div/tei:div[@n='$1'])">
          <p>Extracts chapter from the text</p>
        </cRefPattern>
      </refsDecl>
    </encodingDesc>
    
    <profileDesc>
      <langUsage>
        <language ident="lat">Latin</language>
      </langUsage>
    </profileDesc>
    
    <revisionDesc>
      <change when="2004-06-01" who="AEM">Initial markup</change>
      <change when="2014-08-01" who="Stella Dee">edited markup</change>
      <change when="2014-07-01" who="Stella Dee">split composite text and converted to unicode</change>
      <change when="2016-11-10" who="Thibault ClÃ©rice">Moving to CapiTainS Guidelines and bump URN</change>
    </revisionDesc>
    
  </teiHeader>
  <text xml:lang="lat">
    <body>
      <div type="edition" n="urn:cts:latinLit:phi0588.abo008.perseus-lat2" xml:lang="lat">
      <div type="textpart" subtype="chapter" n="1">
      <p>
      <seg type="section" n="1">Thrasybulus, Lyci filius, Atheniensis. si per se virtus sine fortuna ponderanda est, dubito
        an hunc primum omnium ponam. illud sine dubio: neminem huic praefero fide, constantia,
        magnitudine animi, in patriam amore. </seg>  <seg type="section" n="2"> nam quod multi
        voluerunt paucique potuerunt, ab uno tyranno patriam liberare, huic contigit ut a triginta
        oppressam tyrannis e servitute in libertatem vindicaret. </seg>  <seg type="section" n="3">
        sed nescio quo modo, cum eum nemo anteiret his virtutibus, multi nobilitate praecucurrerunt.
        primum Peloponnesio bello multa hic sine Alcibiade gessit, ille nullam rem sine hoc: quae
        ille universa naturali quodam bono fecit lucri. </seg>  <seg type="section" n="4"> sed illa
        tamen omnia communia imperatoribus cum militibus et fortuna, quod in proelii concursu abit
        res a consilio ad vices rerum virtutemque pugnantium. itaque iure suo nonnulla ab imperatore
        miles, plurima vero fortuna vindicat seque his plus valuisse vere potest praedicare.
          </seg>  <seg type="section" n="5"> verum illud magnificentissimum factum proprium est
        Thrasybuli. nam cum triginta tyranni praepositi a Lacedaemoniis servitute oppressas tenerent
        Athenas, plurimos cives, quibus in bello parserat fortuna, partim patria expulissent partim
        interfecissent, plurimorum bona publicata inter se divisissent, non solum princeps, sed
        etiam solus initio bellum iis indixit. </seg></p></div>
        <div type="textpart" subtype="chapter" n="2"><p><seg type="section" n="1">Hic enim cum Phylen confugisset, quod est castellum in Attica munitissimum, non plus habuit
        secum triginta de suis. hoc initium fuit salutis Atticorum, hoc robur libertatis clarissimae
        civitatis. </seg>  <seg type="section" n="2"> neque vero hic non contemptus est primo a
        tyrannis atque eius solitudo. quae quidem res et <del>illis</del> contemnentibus perniciei
        et <del>huic</del> despecto saluti fuit: etenim illos segnes ad persequendum, hos autem
        tempore ad comparandum dato fecit robustiores. </seg>  <seg type="section" n="3"> quo magis
        praeceptum illud omnium in animis esse debet, nihil in bello oportere contemni, neque sine
        causa dicitur matrem timidi flere non solere. </seg>  <seg type="section" n="4"> neque tamen
        pro opinione Thrasybuli auctae sunt opes: nam iam <del>tum</del> illis temporibus fortius
        boni pro libertate loquebantur quam pugnabant. </seg>  <seg type="section" n="5"> hinc in
        Piraeum transiit Munichiamque munivit. hanc bis tyranni oppugnare sunt adorti, ab eaque
        turpiter repulsi protinus in urbem armis impedimentisque amissis refugerunt. </seg>
           <seg type="section" n="6"> usus est Thrasybulus non minus prudentia quam fortitudine. nam
        cedentes violari vetuit (cives enim civibus parcere aequum censebat), neque quisquam est
        vulneratus nisi qui prior impugnare voluit. neminem iacentem veste spoliavit, nil attigit
        nisi arma, quorum indigebat, quaeque ad victum pertinebant. </seg>  
        <seg type="section" n="7"> in secundo proelio cecidit Critias, dux tyrannorum, cum quidem adversus Thrasybulum
        fortissime pugnaret. </seg></p></div>
        <div type="textpart" subtype="chapter" n="3"><p><seg type="section" n="1">Hoc deiecto Pausanias venit Atticis auxilio, rex Lacedaemoniorum. is inter Thrasybulum et
        eos, qui urbem tenebant, fecit pacem his condicionibus: ne qui praeter triginta tyrannos et
        decem, qui postea praetores creati superioris more crudelitatis erant usi, afficerentur
        exilio neve bona publicarentur: rei publicae procuratio populo redderetur. </seg> 
          <seg type="section" n="2"> praeclarum hoc quoque Thrasybuli, quod reconciliata pace, cum plurimum in
        civitate posset, legem tulit, ne quis ante actarum rerum accusaretur neve multaretur, eamque
        illi oblivionis appellarunt. </seg>  <seg type="section" n="3"> neque vero hanc tantum
        ferendam curavit, sed etiam ut valeret effecit. nam cum quidam ex iis, qui simul cum eo in
        exilio fuerant, caedem facere eorum vellent, cum quibus in gratiam reditum erat publice,
        prohibuit et id quod pollicitus erat praestitit. </seg></p></div>
        <div type="textpart" subtype="chapter" n="4"><p><seg type="section" n="1">Huic pro tantis meritis honoris causa corona a populo data est, facta duabus virgulis
        oleagineis. quam quod amor civium et non vis expresserat, nullam habuit invidiam magnaque
        fuit gloria. </seg>  <seg type="section" n="2"> bene ergo Pittacus ille, qui in septem
        sapientum numero est habitus, cum Mytilenaei multa milia iugerum agri ei muneri darent,
        'nolite, oro vos,' inquit 'id mihi dare, quod multi invideant, plures etiam concupiscant.
        quare ex istis nolo amplius quam centum iugera, quae et meam animi aequitatem et vestram
        voluntatem indicent.' nam parva munera diutina, locupletia non propria esse consuerunt.
          </seg>  <seg type="section" n="3"> illa igitur corona contentus Thrasybulus neque amplius
        requisivit neque quemquam honore se antecessisse existimavit. </seg> 
          <seg type="section" n="4"> hic sequenti tempore, cum praetor classem ad Ciliciam appulisset neque
        satis diligenter in castris eius agerentur vigiliae, a barbaris ex oppido noctu eruptione
        facta in tabernaculo interfectus est.</seg> </p></div></div>
    </body>
  </text>
</TEI>
