<?xml version="1.0" encoding="UTF-8"?>
<?xml-model href="http://www.stoa.org/epidoc/schema/8.19/tei-epidoc.rng"
schematypens="http://relaxng.org/ns/structure/1.0"?>
<?xml-model href="http://www.stoa.org/epidoc/schema/8.19/tei-epidoc.rng"
schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Phocion </title>
        <author>Cornelius Nepos</author>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Lisa Cerrato</name>
          <name>William Merrill</name>
          <name>Elli Mylonas</name>
          <name>David Smith</name>
        </respStmt>
        <funder n="org:AnnCPB">The Annenberg CPB/Project</funder>
      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
      </publicationStmt>

      <sourceDesc>
        <biblStruct>
          <monogr>
            <title>Vitae</title>
            <author>Cornelius Nepos</author>
            <editor role="editor">Albert Fleckeisen</editor>
            <imprint>
              <pubPlace>Leipzig</pubPlace>
              <publisher>Teubner</publisher>
              <date>1886</date>
            </imprint>
          </monogr>
        </biblStruct>
      </sourceDesc>
    </fileDesc>

    <encodingDesc>
      <editorialDecl>
        <correction method="silent" status="high">
          <p><!--&Perseus.OCR;-->Perseus</p>
        </correction>
      </editorialDecl>
      <refsDecl>
        <refState unit="life"/>
        <refState n="chunk" unit="chapter"/>
        <refState unit="section"/>
      </refsDecl>
      <refsDecl n="CTS">
        <cRefPattern n="section" matchPattern="(\d+).(\d+)" replacementPattern="#xpath(/tei:TEI/tei:text/tei:body/tei:div/tei:div[@n='$1']//tei:seg[@n='$2'])">
          <p>Extracts section and chapter from the text</p>
        </cRefPattern>
        <cRefPattern n="chapter" matchPattern="(\d+)" replacementPattern="#xpath(/tei:TEI/tei:text/tei:body/tei:div/tei:div[@n='$1'])">
          <p>Extracts chapter from the text</p>
        </cRefPattern>
      </refsDecl>
    </encodingDesc>
    
    <profileDesc>
      <langUsage>
        <language ident="lat">Latin</language>
      </langUsage>
    </profileDesc>
    
    <revisionDesc>
      <change when="2004-06-01" who="AEM">Initial markup</change>
      <change when="2014-08-01" who="Stella Dee">edited markup</change>
      <change when="2014-07-01" who="Stella Dee">split composite text and converted to unicode</change>
      <change when="2016-11-10" who="Thibault ClÃ©rice">Moving to CapiTainS Guidelines and bump URN</change>
    </revisionDesc>
    
  </teiHeader>
  <text xml:lang="lat">
    <body>
      <div type="edition" n="urn:cts:latinLit:phi0588.abo019.perseus-lat2" xml:lang="lat">
      <div type="textpart" subtype="chapter" n="1">
      <p>
      <seg type="section" n="1">Phocion Atheniensis etsi saepe exercitibus praefuit summosque magistratus cepit, tamen
        multo eius notior est integritas vitae quam rei militaris labor. itaque huius memoria est
        nulla, illius autem magna fama, ex quo cognomine Bonus est appellatus. </seg> 
          <seg type="section" n="2"> fuit enim perpetuo pauper, cum divitissimus esse posset propter
        frequentes delatos honores potestatesque summas, quae ei a populo dabantur. </seg> 
          <seg type="section" n="3"> hic cum a rege Philippo munera magnae pecuniae repudiaret legatique
        hortarentur accipere simulque admonerent, si ipse iis facile careret, liberis tamen suis
        prospiceret, quibus difficile esset in summa paupertate tantam pater</seg> 
          <seg type="section" n="4"> nam tueri gloriam, iis ille 'si mei similes erunt, idem hic' inquit
        'agellus illos alet, qui me ad hanc dignitatem perduxit; sin dissimiles sunt futuri, nolo
        meis impensis illorum ali augerique luxuriam.' </seg></p></div>
        <div type="textpart" subtype="chapter" n="2"><p><seg type="section" n="1">Idem cum prope ad annum octogesimum prospera pervenisset fortuna, extremis temporibus
        magnum in odium pervenit suorum civium, </seg>  <seg type="section" n="2"> primo quod cum
        Demade de urbe tradenda Antipatro consenserat eiusque consilio Demosthenes cum ceteris, qui
        bene de re publica meriti existimabantur, populi scito in exilium erant expulsi. neque in eo
        solum offenderat, quod patriae male consuluerat, sed etiam quod amicitiae fidem non
        praestiterat. </seg>  <seg type="section" n="3"> namque auctus adiutusque a Demosthene eum,
        quem tenebat, ascenderat gradum, cum adversus Charetem eum subornaret: ab eodem in iudiciis,
        cum capitis causam diceret, defensus aliquotiens, liberatus discesserat. hunc non solum in
        periculis non defendit, sed etiam prodidit. </seg>  <seg type="section" n="4"> concidit autem
        maxime uno crimine, quod, cum apud eum summum esset imperium populi iussu et Nicanorem,
        Cassandri praefectum, insidiari Piraeo <del>Atheniensium</del> a Dercylo moneretur idemque
        postularet ut provideret, ne commeatibus civitas privaretur, huic audiente populo Phocion
        negavit esse periculum seque eius rei obsidem fore pollicitus est. </seg> 
          <seg type="section" n="5"> neque ita multo post Nicanor Piraeo est potitus. ad quem recuperandum cum
        populus armatus concurrisset, ille non modo neminem ad arma vocavit, sed ne armatis quidem
        praeesse voluit. <del>sine quo Athenae omnino esse non possunt.</del>
        </seg></p></div>
        <div type="textpart" subtype="chapter" n="3"><p><seg type="section" n="1">Erant eo tempore Athenis duae factiones, quarum una populi causam agebat, altera
        optimatium. in hac erat Phocion et Demetrius Phalereus. harum utraque Macedonum patrociniis
        utebatur: nam populares Polyperchonti favebant, optimates cum Cassandro sentiebant.
          </seg>  <seg type="section" n="2"> interim a Polyperchonte Cassandrus Macedonia pulsus est.
        quo facto populus superior factus statim duces adversariae factionis capitis damnatos patria
        propulit, in eis Phocionem et Demetrium Phalereum, deque ea re legatos ad Polyperchontem
        misit, qui ab eo peterent ut sua decreta confirmaret. huc eodem profectus est Phocion.
          </seg>  <seg type="section" n="3"> quo ut venit, causam apud Philippum regem verbo, re ipsa
        quidem apud Polyperchontem iussus est dicere: namque is tum regis rebus praeerat. </seg>
           <seg type="section" n="4"> hic ab Agnone accusatus, quod Piraeum Nicanori prodidisset, ex
        consilii sententia in custodiam coniectus Athenas deductus est, ut ibi de eo legibus fieret
        iudicium. </seg></p></div>
        <div type="textpart" subtype="chapter" n="4"><p><seg type="section" n="1">Huc ut perventur est, cum propter aetatem pedibus iam non valeret vehiculoque portaretur,
        magni concursus sunt facti, cum alii, reminiscentes veteris famae, aetatis misererentur,
        plurimi vero ira exacuerentur propter proditionis suspicionem <del>Piraei</del> maximeque
        quod adversus populi commoda in senectute steterat. </seg>  <seg type="section" n="2"> quare
        ne perorandi quidem ei data est facultas dicenti causam in iudicio: legitimis quibusdam
        confectis damnatus traditus est undecimviris, quibus ad supplicium more Atheniensium publice
        damnati tradi solent. </seg>  <seg type="section" n="3"> hic cum ad mortem duceretur, obvius
        ei fuit Euphiletus, quo familiariter fuerat usus. is cum lacrimans dixisset 'o quam indigna
        perpeteris, Phocion!' huic ille 'at non inopinata' inquit: 'hunc enim exitum plerique clari
        viri habuerunt Athenienses.' </seg>  <seg type="section" n="4"> in hoc tantum fuit odium
        multitudinis, ut nemo ausus sit eum liber sepelire. itaque a servis sepultus est.</seg> </p>
      </div></div>
    </body>
  </text>
</TEI>
