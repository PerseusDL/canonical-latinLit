<?xml version="1.0" encoding="UTF-8"?>
<?xml-model href="http://www.stoa.org/epidoc/schema/8.19/tei-epidoc.rng"
schematypens="http://relaxng.org/ns/structure/1.0"?>
<?xml-model href="http://www.stoa.org/epidoc/schema/8.19/tei-epidoc.rng"
schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dion </title>
        <author>Cornelius Nepos</author>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Lisa Cerrato</name>
          <name>William Merrill</name>
          <name>Elli Mylonas</name>
          <name>David Smith</name>
        </respStmt>
        <funder n="org:AnnCPB">The Annenberg CPB/Project</funder>
      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
      </publicationStmt>



      <sourceDesc>
        <biblStruct>
          <monogr>
            <title>Vitae</title>
            <author>Cornelius Nepos</author>
            <editor role="editor">Albert Fleckeisen</editor>
            <imprint>
              <pubPlace>Leipzig</pubPlace>
              <publisher>Teubner</publisher>
              <date>1886</date>
            </imprint>
          </monogr>
        </biblStruct>
      </sourceDesc>
    </fileDesc>

    <encodingDesc>
      <editorialDecl>
        <correction method="silent" status="high">
          <p><!--&Perseus.OCR;-->Perseus</p>
        </correction>
      </editorialDecl>
      <refsDecl>
        <refState unit="life"/>
        <refState n="chunk" unit="chapter"/>
        <refState unit="section"/>
      </refsDecl>
      <refsDecl n="CTS">
        <cRefPattern n="section" matchPattern="(\d+).(\d+)" replacementPattern="#xpath(/tei:TEI/tei:text/tei:body/tei:div/tei:div[@n='$1']//tei:seg[@n='$2'])">
          <p>Extracts section and chapter from the text</p>
        </cRefPattern>
        <cRefPattern n="chapter" matchPattern="(\d+)" replacementPattern="#xpath(/tei:TEI/tei:text/tei:body/tei:div/tei:div[@n='$1'])">
          <p>Extracts chapter from the text</p>
        </cRefPattern>
      </refsDecl>
    </encodingDesc>
    
    <profileDesc>
      <langUsage>
        <language ident="lat">Latin</language>
      </langUsage>
    </profileDesc>
    
    <revisionDesc>
      <change when="2004-06-01" who="AEM">Initial markup</change>
      <change when="2014-08-01" who="Stella Dee">edited markup</change>
      <change when="2014-07-01" who="Stella Dee">split composite text and converted to unicode</change>
      <change when="2016-11-10" who="Thibault ClÃ©rice">Moving to CapiTainS Guidelines and bump URN</change>
    </revisionDesc>
    
  </teiHeader>
  <text xml:lang="lat">
    <body>
      <div type="edition" n="urn:cts:latinLit:phi0588.abo010.perseus-lat2" xml:lang="lat">
      <div type="textpart" subtype="chapter" n="1">
      <p>
      <seg type="section" n="1">Dion, Hipparini filius, Syracusanus, nobili genere natus, utraque implicatus tyrannide
        Dionysiorum. namque ille superior Aristomachen, sororem Dionis, habuit in matrimonio, ex qua
        duos filios, Hipparinum et Nisaeum, procreavit totidemque filias, nomine Sophrosynen et
        Areten, quarum priorem Dionysio filio, eidem cui regnum reliquit, nuptum dedit, alteram,
        Areten, Dioni. </seg>  <seg type="section" n="2"> Dion autem praeter generosam propinquitatem
        nobilemque maiorum famam multa alia ab natura habuit bona, in eis ingenium docile, come,
        aptum ad artes optimas, magnam corporis dignitatem, quae non minimum commendat, magnas
        praeterea divitias a patre relictas, quas ipse tyranni muneribus auxerat. </seg> 
          <seg type="section" n="3"> erat intimus Dionysio priori, neque minus propter mores quam affinitatem.
        namque etsi Dionysii crudelitas ei displicebat, tamen salvum propter necessitudinem, magis
        etiam suorum causa studebat. aderat in magnis rebus, eiusque consilio multum movebatur
        tyrannus, nisi qua in re maior ipsius cupiditas intercesserat. </seg> 
          <seg type="section" n="4"> legationes vero omnes, quae essent illustriores, per Dionem
        administrabantur: quas quidem ille diligenter obeundo, fideliter administrando crudelissimum
        nomen tyranni sua humanitate leniebat. </seg>  <seg type="section" n="5"> hunc a Dionysio
        missum Karthaginienses sic suspexerunt, ut neminem umquam Graeca lingua loquentem magis sint
        admirati.   
        </seg></p></div><div type="textpart" subtype="chapter" n="2"><p>  <seg type="section" n="1"> Neque vero haec Dionysium fugiebant: nam quanto esset sibi
        ornamento, sentiebat. quo fiebat ut uni huic maxime indulgeret neque eum secus diligeret ac
        filium: </seg>  <seg type="section" n="2"> qui quidem, cum Platonem Tarentum venisse fama in
        Siciliam esset perlata, adulescenti negare non potuerit, quin eum arcesseret, cum Dion eius
        audiendi cupiditate flagraret. dedit ergo huic veniam magnaque eum ambitione Syracusas
        perduxit. </seg>  <seg type="section" n="3"> quem Dion adeo admiratus est atque adamavit, ut
        se ei totum traderet. neque vero minus ipse Plato delectatus est Dione. itaque cum a tyranno
        crudeliter violatus esset, quippe qui eum venumdari iussisset, tamen eodem rediit eiusdem
        Dionis precibus adductus. </seg>  <seg type="section" n="4"> interim in morbum incidit
        Dionysius. quo cum gravius conflictaretur, quaesivit a medicis Dion, quem ad modum se
        haberet, simulque ab iis petiit, si forte in maiore esset periculo, ut sibi faterentur: nam
        velle se cum eo colloqui de partiendo regno, quod sororis suae filios ex illo natos partem
        regni putabat debere habere. </seg>  <seg type="section" n="5"> id medici non tacuerunt et ad
        Dionysium filium sermonem rettulerunt. quo ille commotus, ne agendi esset Dioni potestas,
        patri soporem medicos dare coegit. hoc aeger sumpto sopitus diem obiit supremum. </seg></p></div>
        <div type="textpart" subtype="chapter" n="3"><p><seg type="section" n="1">Tale initium fuit Dionis et Dionysii simultatis, eaque multis rebus aucta est. sed tamen
        primis temporibus aliquamdiu simulata inter eos amicitia mansit. sicut, cum Dion non
        desisteret obsecrare Dionysium, ut Platonem Athenis arcesseret et eius consiliis uteretur,
        ille, qui in aliqua re vellet patrem imitari, morem ei gessit. </seg> 
          <seg type="section" n="2"> eodemque tempore Philistum historicum Syracusas reduxit, hominem amicum
        non magis tyranno quam tyrannidi. sed de hoc in eo libro plura sunt exposita, qui de
        historicis Graecis conscriptus est. </seg>  <seg type="section" n="3"> Plato autem tantum
        apud Dionysium auctoritate potuit valuitque eloquentia, ut ei persuaserit tyrannidis facere
        finem libertatemque reddere Syracusanis. a qua voluntate Philisti consilio deterritus
        aliquanto crudelior esse coepit. </seg></p></div>
        <div type="textpart" subtype="chapter" n="4"><p><seg type="section" n="1">Qui quidem cum a Dione se superari videret ingenio, auctoritate, amore populi, verens ne,
        si eum secum haberet, aliquam occasionem sui daret opprimendi, navem ei triremem dedit, qua
        Corinthum deveheretur, ostendens se id utriusque facere causa, ne, cum inter se timerent,
        alteruter alterum praeoccuparet. </seg>  <seg type="section" n="2"> id cum factum multi
        indignarentur magnaeque esset invidiae tyranno, Dionysius omnia, quae moveri poterant
        Dionis, in naves imposuit ad eumque misit. sic enim existimari volebat, id se non odio
        hominis, sed suae salutis fecisse causa. </seg>  <seg type="section" n="3"> postea vero quam
        audivit eum in Peloponneso manum comparare sibique bellum facere conari, Areten, Dionis
        uxorem, alii nuptum dedit filiumque eius sic educari iussit, ut indulgendo turpissimis
        imbueretur cupiditatibus. </seg>  <seg type="section" n="4"> nam puero prius quam pubes esset
        scorta adducebantur, vino epulisque obruebatur, neque ullum tempus sobrio relinquebatur.
          </seg>  <seg type="section" n="5"> is usque eo vitae statum commutatum ferre non potuit,
        postquam in patriam rediit pater (namque appositi erant custodes, qui eum a pristino victu
        deducerent), ut se de superiore parte aedium deiecerit atque ita interierit. sed illuc
        revertor. </seg></p></div>
        <div type="textpart" subtype="chapter" n="5"><p><seg type="section" n="1">Postquam Corinthum pervenit Dion et eodem perfugit Heraclides ab eodem expulsus Dionysio,
        qui praefectus fuerat equitum, omni ratione bellum comparare coeperunt. </seg> 
          <seg type="section" n="2"> sed non multum proficiebant, quod multorum annorum tyrannis magnarum opum
        putabatur: quam ob causam pauci ad societatem periculi perducebantur. </seg> 
          <seg type="section" n="3"> sed Dion, fretus non tam suis copiis quam odio tyranni, maximo animo
        duabus onerariis navibus quinquaginta annorum imperium, munitum quingentis longis navibus,
        decem equitum centumque peditum milibus, profectus oppugnatum, quod omnibus gentibus
        admirabile est visum, adeo facile perculit, ut post diem tertium, quam Siciliam attigerat,
        Syracusas introierit. ex quo intellegi potest nullum esse imperium tutum nisi benivolentia
        munitum. </seg>  <seg type="section" n="4"> eo tempore aberat Dionysius et in Italia classem
        opperiebatur adversariorum, ratus neminem sine magnis copiis ad se venturum. </seg>
           <seg type="section" n="5"> quae res eum fefellit. nam Dion iis ipsis, qui sub adversarii
        fuerant potestate, regios spiritus repressit totiusque eius partis Siciliae potitus est,
        quae sub Dionysii fuerat potestate, parique modo urbis Syracusarum praeter arcem et insulam
        adiunctam oppido, </seg>  <seg type="section" n="6"> eoque rem perduxit, ut talibus
        pactionibus pacem tyrannus facere vellet: Siciliam Dion obtineret, Italiam Dionysius,
        Syracusas Apollocrates, cui maximam fidem uni habebat. Dion <gap reason="omitted"/>
        </seg></p></div>
        <div type="textpart" subtype="chapter" n="6"><p><seg type="section" n="1">Has tam prosperas tamque inopinatas res consecuta est subita commutatio, quod fortuna sua
        mobilitate, quem paulo ante extulerat, demergere est adorta. </seg>  
        <seg type="section" n="2"> primum in filio, de quo commemoravi supra, suam vim exercuit. nam cum uxorem reduxisset,
        quae alii fuerat tradita, filiumque vellet revocare ad virtutem a perdita luxuria, accepit
        gravissimum parens vulnus morte filii. </seg>  <seg type="section" n="3"> deinde orta
        dissensio est inter eum et Heraclidem, qui, quod ei principatum non concedebat, factionem
        comparavit. neque is minus valebat apud optimates, quorum consensu praeerat classi, cum Dion
        exercitum pedestrem teneret. </seg>  <seg type="section" n="4"> non tulit hoc animo aequo
        Dion, et versum illum Homeri rettulit ex secunda rhapsodia, in quo haec sententia est: non
        posse bene geri rem publicam multorum imperiis. quod dictum magna invidia consecuta est:
        namque aperuisse videbatur omnia in sua potestate esse velle. </seg> 
          <seg type="section" n="5"> hanc ille non lenire obsequio, sed acerbitate opprimere studuit,
        Heraclidemque, tum Syracusas venisset, interficiundum curavit. </seg></p></div>
        <div type="textpart" subtype="chapter" n="7"><p><seg type="section" n="1">Quod factum omnibus maximum timorem iniecit: nemo enim illo interfecto se tutum putabat.
        ille autem adversario remoto licentius eorum bona, quos sciebat adversus se sensisse,
        militibus dispertivit. </seg>  <seg type="section" n="2"> quibus divisis cum cottidiani
        maximi fierent sumptus, celeriter pecunia deesse coepit, neque, quo manus porrigeret,
        suppetebat nisi in amicorum possessiones. id eius modi erat, ut, cum milites reconciliasset,
        amitteret optimates. </seg>  <seg type="section" n="3"> quarum rerum cura angebatur et
        insuetus male audiendi non animo aequo ferebat, de se ab iis male existimari, quorum paulo
        ante in caelum fuerat elatus laudibus. vulgus autem offensa in eum militum voluntate
        liberius loquebatur et tyrannum non ferendum dictitabat. </seg></p></div>
        <div type="textpart" subtype="chapter" n="8"><p><seg type="section" n="1">Haec ille intuens cum quem ad modum sedaret nesciret et quorsum evaderent timeret,
        Callicrates quidam, civis Atheniensis, qui simul cum eo ex Peloponneso in Siciliam venerat,
        homo et callidus et ad fraudem acutus, sine ulla religione ac fide, adiit ad Dionem et ait:
          </seg>  <seg type="section" n="2"> eum magno in periculo esse propter offensionem populi et
        odium militum, quod nullo modo evitare posset, nisi alicui suorum negotium daret, qui se
        simularet illi inimicum. quem si invenisset idoneum, facile omnium animos cogniturum
        adversariosque sublaturum, quod inimici eius dissidenti suos sensus aperturi forent.
          </seg>  <seg type="section" n="3"> tali consilio probato excepit has partes ipse
        Callicrates et se armat imprudentia Dionis. ad eum interficiundum socios conquirit,
        adversarios eius convenit, coniuratione confirmat. </seg>  <seg type="section" n="4"> res,
        multis consciis quae ageretur, elata defertur ad Aristomachen, sororem Dionis, uxoremque
        Areten. illae timore perterritae conveniunt, cuius de periculo timebant. at ille negat a
        Callicrate fieri sibi insidias, sed illa, quae agerentur, fieri praecepto suo. </seg>
           <seg type="section" n="5"> mulieres nihilo setius Callicratem in aedem Proserpinae deducunt ac
        iurare cogunt, nihil ab illo periculi fore Dioni. ille hac religione non modo non est
        deterritus, sed ad maturandum concitatus est, verens ne prius consilium aperiretur suum,
        quam cogitata perfecisset. </seg></p></div>
        <div type="textpart" subtype="chapter" n="9"><p><seg type="section" n="1">Hac mente proximo die festo, cum a conventu se remotum Dion domi teneret atque in conclavi
        edito recubuisset, consciis facinoris loca munitiora oppidi tradit, domum custodiis saepit,
        a foribus qui non discedant, </seg>  <seg type="section" n="2"> certos praeficit, navem
        triremem armatis ornat Philostratoque, fratri suo, tradit eamque in portu agitare iubet, ut
        si exercere remiges vellet, cogitans, si forte consiliis obstitisset fortuna, ut haberet,
        qua aufugeret ad salutem. </seg>  <seg type="section" n="3"> suorum autem e numero Zacynthios
        adulescentes quosdam eligit cum audacissimos tum viribus maximis, iisque dat negotium, ad
        Dionem eant inermes, sic ut conveniendi eius gratia viderentur venire. ii propter notitiam
        sunt intromissi. </seg>  <seg type="section" n="4"> at illius ut limen intrarant, foribus
        obseratis in lecto cubantem invadunt, colligant: fit strepitus, adeo ut exaudiri posset
        foris. </seg>  <seg type="section" n="5"> hic, sicut ante saepe dictum est, quam invisa sit
        singularis potentia et miseranda vita, qui se metui quam amari malunt, cuivis facile
        intellectu fuit. </seg>  <seg type="section" n="6"> namque illi ipsi custodes, si prompta
        fuissent voluntate, foribus effractis servare eum potuissent, quoad illi inermes telum foris
        flagitantes vivum tenebant. cui cum succurreret nemo, Lyco quidam Syracusanus per fenestram
        gladium dedit, quo Dion interfectus est. </seg></p></div>
        <div type="textpart" subtype="chapter" n="10"><p><seg type="section" n="1">Confecta caede, cum multitudo visendi gratia introisset, nonnulli ab insciis pro noxiis
        conciduntur. nam celeri rumore dilato, Dioni vim allatam, multi concurrerant, quibus tale
        facinus displicebat. ii falsa suspicione ducti immerentes ut sceleratos occidunt. </seg>
           <seg type="section" n="2"> huius de morte ut palam factum est, mirabiliter vulgi mutata est
        voluntas. nam qui vivum eum tyrannum vocitarant, eidem liberatorem patriae tyrannique
        expulsorem praedicabant. sic subito misericordia odio successerat, ut eum suo sanguine ab
        Acherunte, si possent, cuperent redimere. </seg>  <seg type="section" n="3"> itaque in urbe
        celeberrimo loco, elatus publice, sepulcri monumento donatus est. diem obiit circiter annos
        quinquaginta natus, quartum post annum, quam ex Peloponneso in Siciliam redierat.
      </seg></p></div></div>
    </body>
  </text>
</TEI>
