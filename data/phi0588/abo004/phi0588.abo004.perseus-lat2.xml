<?xml version="1.0" encoding="UTF-8"?>
<?xml-model href="http://www.stoa.org/epidoc/schema/8.19/tei-epidoc.rng"
schematypens="http://relaxng.org/ns/structure/1.0"?>
<?xml-model href="http://www.stoa.org/epidoc/schema/8.19/tei-epidoc.rng"
schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Pausanias </title>
        <author>Cornelius Nepos</author>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Lisa Cerrato</name>
          <name>William Merrill</name>
          <name>Elli Mylonas</name>
          <name>David Smith</name>
        </respStmt>
        <funder n="org:AnnCPB">The Annenberg CPB/Project</funder>
      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
      </publicationStmt>



      <sourceDesc>
        <biblStruct>
          <monogr>
            <title>Vitae</title>
            <author>Cornelius Nepos</author>
            <editor role="editor">Albert Fleckeisen</editor>
            <imprint>
              <pubPlace>Leipzig</pubPlace>
              <publisher>Teubner</publisher>
              <date>1886</date>
            </imprint>
          </monogr>
        </biblStruct>
      </sourceDesc>
    </fileDesc>

    <encodingDesc>
      <editorialDecl>
        <correction method="silent" status="high">
          <p><!--&Perseus.OCR;-->Perseus</p>
        </correction>
      </editorialDecl>
      <refsDecl>
        <refState unit="life"/>
        <refState n="chunk" unit="chapter"/>
        <refState unit="section"/>
      </refsDecl>
      <refsDecl n="CTS">
        <cRefPattern n="section" matchPattern="(\d+).(\d+)" replacementPattern="#xpath(/tei:TEI/tei:text/tei:body/tei:div/tei:div[@n='$1']//tei:seg[@n='$2'])">
          <p>Extracts section and chapter from the text</p>
        </cRefPattern>
        <cRefPattern n="chapter" matchPattern="(\d+)" replacementPattern="#xpath(/tei:TEI/tei:text/tei:body/tei:div/tei:div[@n='$1'])">
          <p>Extracts chapter from the text</p>
        </cRefPattern>
      </refsDecl>
    </encodingDesc>
    
    <profileDesc>
      <langUsage>
        <language ident="lat">Latin</language>
      </langUsage>
    </profileDesc>
    
    <revisionDesc>
      <change when="2016-11-10" who="Thibault ClÃ©rice">Moving to CapiTainS Guidelines and bump URN</change>
      <change when="2004-06-01" who="AEM">Initial markup</change>
      <change when="2014-08-01" who="Stella Dee">edited markup</change>
    </revisionDesc>
    
  </teiHeader>
  <text xml:lang="lat">
    <body>
      <div type="edition" n="urn:cts:latinLit:phi0588.abo004.perseus-lat2" xml:lang="lat">
      <div type="textpart" subtype="chapter" n="1">
      <p>
      <seg type="section" n="1">Pausanias Lacedaemonius magnus homo, sed varius in omni genere vitae fuit: nam ut
        virtutibus eluxit, sic vitiis est obrutus. </seg>  <seg type="section" n="2"> huius
        illustrissimum est proelium apud Plataeas. namque illo duce Mardonius, satrapes regius,
        natione Medus, regis gener, in primis omnium Persarum et manu fortis et consilii plenus, cum
        ducentis milibus peditum, quos viritim legerat, et viginti equitum haud ita magna manu
        Graeciae fugatus est, eoque ipse dux cecidit proelio. </seg>  <seg type="section" n="3"> qua
        victoria elatus plurima miscere coepit et maiora concupiscere. sed primum in eo est
        reprehensus, quod ex praeda tripodem aureum Delphis posuisset epigrammate inscripto, in quo
        haec erat sententia: suo ductu barbaros apud Plataeas esse deletos eiusque victoriae ergo
        Apollini id donum dedisse. </seg>  <seg type="section" n="4"> hos versus Lacedaemonii
        exsculpserunt neque aliud scripserunt quam nomina earum civitatum, quarum auxilio Persae
        erant victi. </seg></p></div>
        <div type="textpart" subtype="chapter" n="2"><p><seg type="section" n="1">Post id proelium eundem Pausaniam cum classe communi Cyprum atque Hellespontum miserunt, ut
        ex iis regionibus barbarorum praesidia depelleret. </seg>  <seg type="section" n="2"> pari
        felicitate in ea re usus elatius se gerere coepit maioresque appetere res. nam cum Byzantio
        expugnato cepisset complures Persarum nobiles atque in eis nonnullos regis propinquos, hos
        clam Xerxi remisit, simulans ex vinclis publicis effugisse, et cum iis Gongylum Eretriensem,
        qui litteras regi redderet, in quibus haec fuisse scripta Thucydides memoriae prodidit:
          </seg>  <seg type="section" n="3"> 'Pausanias, dux Spartae, quos Byzantii ceperat, postquam
        propinquos tuos cognovit, tibi muneri misit seque tecum affinitate coniungi cupit: quare, si
        tibi videtur, des ei filiam tuam nuptum. </seg>  <seg type="section" n="4"> id si feceris, et
        Spartam et ceteram Graeciam sub tuam potestatem se adiuvante te redacturum pollicetur. his
        de rebus si quid agere volueris, certum hominem ad eum mittas face, cum quo colloquatur.'
          </seg>  <seg type="section" n="5"> rex tot hominum salute tam sibi necessariorum magno
        opere gavisus confestim cum epistula Artabazum ad Pausaniam mittit in qua eum collaudat ac
        petit, ne cui rei parcat ad ea efficienda, quae polliceretur: si perfecerit, nullius rei a
        se repulsam laturum. </seg>  <seg type="section" n="6"> huius Pausanias voluntate cognita
        alacrior ad rem gerendam factus in suspicionem cecidit Lacedaemoniorum. quo facto domum
        revocatus, accusatus capitis absolvitur, multatur tamen pecunia, quam ob causam ad classem
        remissus non est.   </seg></p></div><div type="textpart" subtype="chapter" n="3"><p>
        <seg type="section" n="1"> At ille post non multo sua sponte ad exercitum rediit et
        ibi non stolida, sed dementi ratione cogitata patefecit: non enim mores patrios solum, sed
        etiam cultum vestitumque mutavit. </seg>  <seg type="section" n="2"> apparatu regio utebatur,
        veste Medica; satellites Medi et Aegyptii sequebantur; epulabatur more Persarum luxuriosius,
        quam qui aderant perpeti possent; </seg>  <seg type="section" n="3"> aditum petentibus
          <del>conveniundi</del> non dabat, superbe respondebat, crudeliter imperabat. Spartam
        redire nolebat; Colonas, qui locus in agro Troade est, se contulerat; ibi consilia cum
        patriae tum sibi inimica capiebat. </seg>  <seg type="section" n="4"> id postquam
        Lacedaemonii rescierunt, legatos cum clava ad eum miserunt, in qua more illorum erat
        scriptum: nisi domum reverteretur, se capitis eum damnaturos. </seg> 
          <seg type="section" n="5"> hoc nuntio commotus, sperans se etiamtum pecunia et potentia instans
        periculum posse depellere, domum rediit. huc ut venit, ab ephoris in vincla publica est
        coniectus: licet enim legibus eorum cuivis ephoro hoc facere regi. hinc tamen se expedivit,
        neque eo magis carebat suspicione: nam opinio manebat eum cum rege habere societatem.
          </seg>  <seg type="section" n="6"> est genus quoddam hominum, quod Hilotae vocatur, quorum
        magna multitudo agros Lacedaemoniorum colit servorumque munere fungitur. hos quoque
        sollicitare spe libertatis existimabatur. </seg>  <seg type="section" n="7"> sed quod harum
        rerum nullum erat apertum crimen, quo coargui posset, non putabant de tali tamque claro viro
        suspicionibus oportere iudicari et exspectandum, dum se ipsa res aperiret.  
          </seg></p></div><div type="textpart" subtype="chapter" n="4"><p>
         <seg type="section" n="1"> Interim Argilius quidam adulescentulus, quem puerum
        Pausanias amore venerio dilexerat, cum epistulam ab eo ad Artabazum accepisset eique in
        suspicionem venisset aliquid in ea de se esse scriptum, quod nemo eorum redisset, qui
          <del>super tali causa</del> eodem missi erant, vincla epistulae laxavit signoque detracto
        cognovit, si pertulisset, sibi esse pereundum. </seg>  <seg type="section" n="2"> erant in
        eadem epistula quae ad ea pertinebant, quae inter regem Pausaniamque convenerant. has ille
        litteras ephoris tradidit. </seg>  <seg type="section" n="3"> non est praetereunda gravitas
        Lacedaemoniorum hoc loco. nam ne huius quidem indicio impulsi sunt ut Pausaniam
        comprehenderent, neque prius vim adhibendam putaverunt, quam se ipse indicasset. </seg>
           <seg type="section" n="4"> itaque huic indici, quid fieri vellent, praeceperunt. fanum Neptuni
        est Taenari, quod violari nefas putant Graeci. eo ille <del>index</del> confugit in araque
        consedit. hanc iuxta locum fecerunt sub terra, ex quo posset exaudiri, si quis quid
        loqueretur cum Argilio. </seg>  <seg type="section" n="5"> huc ex ephoris quidam
        descenderunt. Pausanias, ut audivit Argilium confugisse in aram, perturbatus venit eo. quem
        cum supplicem dei videret in ara sedentem, quaerit, causae quid sit tam repentini consilii.
        huic ille, quid ex litteris comperisset, aperit. </seg>  <seg type="section" n="6"> quo magis
        Pausanias perturbatus orare coepit, ne enuntiaret neu se meritum de illo optime proderet:
        quodsi eam veniam sibi dedisset tantisque implicatum rebus sublevasset, magno ei praemio
        futurum. </seg></p></div>
        <div type="textpart" subtype="chapter" n="5"><p><seg type="section" n="1">His rebus ephori cognitis satius putarunt in urbe eum comprehendi. quo cum essent profecti
        et Pausanias placato Argilio, ut putabat, Lacedaemonem reverteretur, in itinere, cum iam in
        eo esset ut comprehenderetur, ex vultu cuiusdam ephori, qui eum admoneri cupiebat, insidias
        sibi fieri intellexit. </seg>  <seg type="section" n="2"> itaque paucis ante gradibus, quam
        qui eum sequebantur, in aedem Minervae, quae Chalcioicos vocatur, confugit. hinc ne exire
        posset, statim ephori valvas eius aedis obstruxerunt tectumque sunt demoliti, quo celerius
        sub divo interiret. </seg>  <seg type="section" n="3"> dicitur eo tempore matrem Pausaniae
        vixisse eamque iam magno natu, postquam de scelere filii comperit, in primis ad filium
        claudendum lapidem ad introitum aedis attulisse. </seg>  <seg type="section" n="4"> hic cum
        semianimis de templo elatus esset, confestim animam efflavit. sic Pausanias magnam belli
        gloriam turpi morte maculavit. </seg>  <seg type="section" n="5"> cuius mortui corpus cum
        eodem nonnulli dicerent inferri oportere, quo ii qui ad supplicium essent dati, displicuit
        pluribus, et procul ab eo loco infoderunt, quo erat mortuus. inde posterius dei Delphici
        responso erutus atque eodem loco sepultus est, ubi vitam posuerat. </seg></p></div></div>
      
    </body>
  </text>
</TEI>
