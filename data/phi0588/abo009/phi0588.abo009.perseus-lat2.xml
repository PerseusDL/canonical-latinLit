<?xml version="1.0" encoding="UTF-8"?>
<?xml-model href="http://www.stoa.org/epidoc/schema/8.19/tei-epidoc.rng"
schematypens="http://relaxng.org/ns/structure/1.0"?>
<?xml-model href="http://www.stoa.org/epidoc/schema/8.19/tei-epidoc.rng"
schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Conon </title>
        <author>Cornelius Nepos</author>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Lisa Cerrato</name>
          <name>William Merrill</name>
          <name>Elli Mylonas</name>
          <name>David Smith</name>
        </respStmt>
        <funder n="org:AnnCPB">The Annenberg CPB/Project</funder>
      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
      </publicationStmt>



      <sourceDesc>
        <biblStruct>
          <monogr>
            <title>Vitae</title>
            <author>Cornelius Nepos</author>
            <editor role="editor">Albert Fleckeisen</editor>
            <imprint>
              <pubPlace>Leipzig</pubPlace>
              <publisher>Teubner</publisher>
              <date>1886</date>
            </imprint>
          </monogr>
        </biblStruct>
      </sourceDesc>
    </fileDesc>

    <encodingDesc>
      <editorialDecl>
        <correction method="silent" status="high">
          <p><!--&Perseus.OCR;-->Perseus</p>
        </correction>
      </editorialDecl>
      <refsDecl>
        <refState unit="life"/>
        <refState n="chunk" unit="chapter"/>
        <refState unit="section"/>
      </refsDecl>
      <refsDecl n="CTS">
        <cRefPattern n="section" matchPattern="(\d+).(\d+)" replacementPattern="#xpath(/tei:TEI/tei:text/tei:body/tei:div/tei:div[@n='$1']//tei:seg[@n='$2'])">
          <p>Extracts section and chapter from the text</p>
        </cRefPattern>
        <cRefPattern n="chapter" matchPattern="(\d+)" replacementPattern="#xpath(/tei:TEI/tei:text/tei:body/tei:div/tei:div[@n='$1'])">
          <p>Extracts chapter from the text</p>
        </cRefPattern>
      </refsDecl>
    </encodingDesc>
    
    <profileDesc>
      <langUsage>
        <language ident="lat">Latin</language>
      </langUsage>
    </profileDesc>
    
    <revisionDesc>
      <change when="2004-06-01" who="AEM">Initial markup</change>
      <change when="2014-08-01" who="Stella Dee">edited markup</change>
      <change when="2014-07-01" who="Stella Dee">split composite text and converted to unicode</change>
      <change when="2016-11-10" who="Thibault ClÃ©rice">Moving to CapiTainS Guidelines and bump URN</change>
    </revisionDesc>
    
  </teiHeader>
  <text xml:lang="lat">
    <body>
      <div type="edition" n="urn:cts:latinLit:phi0588.abo009.perseus-lat2" xml:lang="lat">
      <div type="textpart" subtype="chapter" n="1">
      <p>
      <seg type="section" n="1">Conon Atheniensis Peloponnesio bello accessit ad rem publicam, in eoque eius opera magni
        fuit. nam et praetor pedestribus exercitibus praefuit et praefectus classis magnas mari res
        gessit. quas ob causas praecipuus ei honos habitus est. namque omnibus unus insulis
        praefuit, in qua potestate Pheras cepit, coloniam Lacedaemoniorum. </seg> 
          <seg type="section" n="2"> fuit etiam extremo Peloponnesio bello praetor, cum apud Aegos flumen
        copiae Atheniensium ab Lysandro sunt devictae. sed tum afuit, eoque peius res administrata
        est: nam et prudens rei militaris et diligens erat imperator. </seg> 
          <seg type="section" n="3"> itaque nemini erat iis temporibus dubium, si affuisset, illam Athenienses
        calamitatem accepturos non fuisse. </seg></p></div>
        <div type="textpart" subtype="chapter" n="2"><p><seg type="section" n="1">Rebus autem afflictis, cum patriam obsideri audisset, non quaesivit, ubi ipse tuto viveret,
        sed unde praesidio posset esse civibus suis. itaque contulit se ad Pharnabazum, satrapem
        Ioniae et Lydiae eundemque generum regis et propinquum: apud quem ut multum gratia valeret,
        multo labore multisque effecit periculis. </seg>  <seg type="section" n="2"> nam cum
        Lacedaemonii Atheniensibus devictis in societate non manerent, quam cum Artaxerxe fecerant,
        Agesilaumque bellatum misissent in Asiam, maxime impulsi a Tissapherne, qui ex intimis regis
        ab amicitia eius defecerat et cum Lacedaemoniis coierat societatem, hunc adversus
        Pharnabazus habitus est imperator, re quidem vera exercitui praefuit Conon eiusque omnia
        arbitrio gesta sunt. </seg>  <seg type="section" n="3"> hic multum ducem summum Agesilaum
        impedivit saepeque eius consiliis obstitit, neque vero non fuit apertum, si ille non
        fuisset, Agesilaum Asiam Tauro tenus regi fuisse erepturum. </seg>  
        <seg type="section" n="4"> qui posteaquam domum a suis civibus revocatus est, quod Boeoti et Athenienses
        Lacedaemoniis bellum indixerant, Conon nihilo setius apud praefectos regis versabatur iisque
        omnibus magno erat usui.   </seg></p></div><div type="textpart" subtype="chapter" n="3"><p>
         <seg type="section" n="1"> Defecerat a rege Tissaphernes, neque id tam Artaxerxi quam
        ceteris erat apertum: multis enim magnisque meritis apud regem, etiam cum in officio non
        maneret, valebat. neque id erat mirandum, si non facile ad credendum adducebatur,
        reminiscens eius se opera Cyrum fratrem superasse. </seg>  <seg type="section" n="2"> huius
        accusandi gratia Conon a Pharnabazo ad regem missus posteaquam venit, primum ex more
        Persarum ad chiliarchum, qui secundum gradum imperii tenebat, Tithrausten accessit seque
        ostendit cum rege colloqui velle. </seg>  <seg type="section" n="3"> huic ille 'nulla' inquit
        'mora est, sed tu delibera, utrum colloqui malis an per litteras agere quae cogitas. necesse
        est enim, si in conspectum veneris, venerari te regem <del>quod <foreign xml:lang="grc"
            >prosku/nhsin</foreign> illi vocant</del> (nemo enim sine hoc admittitur). hoc si tibi
        grave est, per me nihilo setius editis mandatis conficies quod studes. ' </seg> 
          <seg type="section" n="4"> tum Conon 'mihi vero' inquit 'non est grave quemvis honorem habere regi,
        sed vereor ne civitati meae sit opprobrio, si, cum ex ea sim profectus, quae ceteris
        gentibus imperare consuerit, potius barbarorum quam illius more fungar. ' itaque quae
        volebat huic scripta tradidit.   </seg></p></div><div type="textpart" subtype="chapter" n="4"><p>
         <seg type="section" n="1"> Quibus cognitis rex tantum auctoritate eius motus est, ut
        et Tissaphernem hostem iudicarit et Lacedaemonios bello persequi iusserit et ei permiserit
        quem vellet eligere ad dispensandam pecuniam. id arbitrium Conon negavit sui esse consilii,
        sed ipsius, qui optime suos nosse deberet, sed se suadere Pharnabazo id negotii daret.
          </seg>  <seg type="section" n="2"> hinc magnis muneribus donatus ad mare est missus, ut
        Cypriis et Phoenicibus ceterisque maritimis civitatibus naves longas imperaret classemque,
        qua proxima aestate mare tueri posset, compararet, dato adiutore Pharnabazo, sicut ipse
        voluerat. </seg>  <seg type="section" n="3"> id ut Lacedaemoniis est nuntiatum, non sine cura
        rem administrant, quod maius bellum imminere arbitrabantur, quam si cum barbaro solum
        contenderent. nam ducem fortem et prudentem regiis opibus praefuturum ac secum dimicaturum
        videbant, quem neque consilio neque copiis superare possent. hac mente magnam contrahunt
        classem: </seg>  <seg type="section" n="4"> proficiscuntur Pisandro duce. hos Conon apud
        Cnidum adortus magno proelio fugat, multas naves capit, complures deprimit. qua victoria non
        solum Athenae, sed <del>etiam</del> cuncta Graecia, quae sub Lacedaemoniorum fuerat imperio,
        liberata est. Conon cum parte navium in patriam venit, muros dirutos a Lysandro utrosque, et
        Piraei et Athenarum, reficiendos curat pecuniaeque quinquaginta talenta, quae a Pharnabazo
        acceperat, civibus suis donat. </seg></p></div>
        <div type="textpart" subtype="chapter" n="5"><p><seg type="section" n="1">Accidit huic, quod ceteris mortalibus, ut inconsideratior in secunda quam in adversa esset
        fortuna. nam classe Peloponnesiorum devicta, cum ultum se iniurias patriae putaret, plura
        concupivit quam efficere potuit. </seg>  <seg type="section" n="2"> neque tamen ea non pia et
        probanda fuerunt, quod potius patriae opes augeri quam regis maluit. nam cum magnam
        auctoritatem sibi pugna illa navali, quam apud Cnidum fecerat, constituisset non solum inter
        barbaros, sed etiam omnes Graeciae civitates, clam dare operam coepit, ut Ioniam et Aeoliam
        restitueret Atheniensibus. </seg>  <seg type="section" n="3"> id cum minus diligenter esset
        celatum, Tiribazus, qui Sardibus praeerat, Cononem evocavit, simulans ad regem eum se
        mittere velle magna de re. huius nuntio parens cum venisset, in vincla coniectus est, in
        quibus aliquamdiu fuit. </seg>  <seg type="section" n="4"> inde nonnulli eum ad regem
        abductum ibique eum perisse scriptum reliquerunt. contra ea Dinon historicus, cui nos
        plurimum de Persicis rebus credimus, effugisse scripsit: illud addubitat, utrum Tiribazo
        sciente an imprudente sit factum. </seg></p></div></div>
    </body>
  </text>
</TEI>
