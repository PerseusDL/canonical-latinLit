<?xml version="1.0" encoding="UTF-8"?>
<?xml-model href="http://www.stoa.org/epidoc/schema/8.19/tei-epidoc.rng"
schematypens="http://relaxng.org/ns/structure/1.0"?>
<?xml-model href="http://www.stoa.org/epidoc/schema/8.19/tei-epidoc.rng"
schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Iphicrates </title>
        <author>Cornelius Nepos</author>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Lisa Cerrato</name>
          <name>William Merrill</name>
          <name>Elli Mylonas</name>
          <name>David Smith</name>
        </respStmt>
        <funder n="org:AnnCPB">The Annenberg CPB/Project</funder>
      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
      </publicationStmt>



      <sourceDesc>
        <biblStruct>
          <monogr>
            <title>Vitae</title>
            <author>Cornelius Nepos</author>
            <editor role="editor">Albert Fleckeisen</editor>
            <imprint>
              <pubPlace>Leipzig</pubPlace>
              <publisher>Teubner</publisher>
              <date>1886</date>
            </imprint>
          </monogr>
        </biblStruct>
      </sourceDesc>
    </fileDesc>

    <encodingDesc>
      <editorialDecl>
        <correction method="silent" status="high">
          <p><!--&Perseus.OCR;-->Perseus</p>
        </correction>
      </editorialDecl>
      <refsDecl>
        <refState unit="life"/>
        <refState n="chunk" unit="chapter"/>
        <refState unit="section"/>
      </refsDecl>
      <refsDecl n="CTS">
        <cRefPattern n="section" matchPattern="(\d+).(\d+)" replacementPattern="#xpath(/tei:TEI/tei:text/tei:body/tei:div/tei:div[@n='$1']//tei:seg[@n='$2'])">
          <p>Extracts section and chapter from the text</p>
        </cRefPattern>
        <cRefPattern n="chapter" matchPattern="(\d+)" replacementPattern="#xpath(/tei:TEI/tei:text/tei:body/tei:div/tei:div[@n='$1'])">
          <p>Extracts chapter from the text</p>
        </cRefPattern>
      </refsDecl>
    </encodingDesc>
    
    <profileDesc>
      <langUsage>
        <language ident="lat">Latin</language>
      </langUsage>
    </profileDesc>
    
    <revisionDesc>
      <change when="2004-06-01" who="AEM">Initial markup</change>
      <change when="2014-08-01" who="Stella Dee">edited markup</change>
      <change when="2014-07-01" who="Stella Dee">split composite text and converted to unicode</change>
      <change when="2016-11-10" who="Thibault ClÃ©rice">Moving to CapiTainS Guidelines and bump URN</change>
    </revisionDesc>
    
  </teiHeader>
  <text xml:lang="lat">
    <body>
      <div type="edition" n="urn:cts:latinLit:phi0588.abo011.perseus-lat2" xml:lang="lat">
      <div type="textpart" subtype="chapter" n="1">
      <p>
      <seg type="section" n="1">Iphicrates Atheniensis non tam magnitudine rerum gestarum quam disciplina militari
        nobilitatus est. fuit enim talis dux, ut non solum aetatis suae cum primis compararetur, sed
        ne de maioribus natu quidem quisquam anteponeretur. </seg>  <seg type="section" n="2"> multum
        vero in bello est versatus, saepe exercitibus praefuit, nusquam culpa male rem gessit,
        semper consilio vicit tantumque eo valuit, ut multa in re militari partim nova attulerit,
        partim meliora fecerit. </seg>  <seg type="section" n="3"> namque ille pedestria arma
        mutavit. cum ante illum imperatorem maximis clipeis, </seg>  <seg type="section" n="4">
        brevibus hastis, minutis gladiis uterentur, ille e contrario peltam pro parma fecit (a quo
        postea peltastae pedites appellati sunt, qui antea hoplitae appellabantur), ut ad motus
        concursusque essent leviores, hastae modum duplicavit, gladios longiores fecit. idem genus
        loricarum novum instituit et pro sertis atque aeneis linteas dedit. quo facto expeditiores
        milites reddidit: nam pondere detracto, quod aeque corpus tegeret et leve esset, curavit.
          </seg></p></div>
        <div type="textpart" subtype="chapter" n="2"><p><seg type="section" n="1">Bellum cum Thraecibus gessit, Seuthem, socium Atheniensium, in regnum restituit. apud
        Corinthum tanta severitate exercitui praefuit, ut nullae umquam in Graecia neque
        exercitatiores copiae neque magis dicto audientes fuerint duci, </seg> 
          <seg type="section" n="2"> in eamque consuetudinem adduxit, ut, cum proelii signum ab imperatore
        esset datum, sine ducis opera sic ordinatae consisterent, ut singuli a peritissimo
        imperatore dispositi viderentur. </seg>  <seg type="section" n="3"> hoc exercitu moram
        Lacedaemoniorum interfecit, quod maxime tota celebratum est Graecia. iterum eodem bello
        omnes copias eorum fugavit, quo facto magnam adeptus est gloriam. </seg> 
          <seg type="section" n="4"> cum Artaxerxes Aegyptio regi bellum inferre voluit, Iphicraten ab
        Atheniensibus ducem petivit, quem praeficeret exercitui conducticio, cuius numerus duodecim
        milium fuit. quem quidem sic omni disciplina militari erudivit, ut, quem ad modum quondam
        Fabiani milites Romae <del>appellati sunt</del>, sic Iphicratenses apud Graecos in summa
        laude fuerint. </seg>  <seg type="section" n="5"> idem subsidio Lacedaemoniis profectus
        Epaminondae retardavit impetus. nam nisi eius adventus appropinquasset, non prius Thebani
        Sparta abscessissent, quam captam incendio delessent. </seg></p></div>
        <div type="textpart" subtype="chapter" n="3"><p><seg type="section" n="1">Fuit autem et animo magno et corpore imperatoriaque forma, ut ipso aspectu cuivis iniceret
        admirationem sui, </seg>  <seg type="section" n="2"> sed in labore nimis remissus parumque
        patiens, ut Theopompus memoriae prodidit, bonus vero civis fideque magna. quod cum in aliis
        rebus declaravit, tum maxime in Amyntae Macedonis liberis tuendis. namque Eurydice, mater
        Perdiccae et Philippi, cum his duobus pueris Amynta mortuo ad Iphicraten confugit eiusque
        opibus defensa est. </seg>  <seg type="section" n="3"> vixit ad senectutem placatis in se
        suorum civium animis. causam capitis semel dixit, bello sociali, simul cum Timotheo, eoque
        iudicio est absolutus. </seg>  <seg type="section" n="4"> Menesthea filium reliquit ex
        Thraessa natum, Coti regis filia, is cum interrogaretur, utrum pluris, patrem matremne,
        faceret, <said>matrem</said> inquit. id cum omnibus mirum videretur, at ille <said>merito</said> inquit <said>facio:
        nam pater, quantum in se fuit, Thraecem me genuit, contra ea mater Atheniensem.</said> </seg></p>
      </div></div>
    </body>
  </text>
</TEI>
