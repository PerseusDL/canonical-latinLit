<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Ab urbe condita, books 41-45 - 43</title>
                <author n="Liv.">Titus Livius (Livy)</author>
                <sponsor>Perseus Project, Tufts University</sponsor>
                <principal>Gregory Crane</principal>
                <respStmt>
                    <resp>Prepared under the supervision of</resp>
                    <name>Lisa Cerrato</name>
                    <name>William Merrill</name>
                    <name>Elli Mylonas</name>
                    <name>David Smith</name>
                </respStmt>
                <funder n="org:NEH">The National Endowment for the Humanities</funder>
            </titleStmt>
            <extent/>
            <publicationStmt>
                <publisher>Trustees of Tufts University</publisher>
                <pubPlace>Medford, MA</pubPlace>
                <authority>Perseus Project</authority>
            </publicationStmt>
            <sourceDesc default="false">
                <listBibl default="false">
                    <biblStruct default="false">
                        <monogr>
                            <title> Titi Livi ab urbe condita libri editionem priman curavit
                                Guilelmus Weissenborn editio altera auam curavit Mauritius Mueller
                                Pars IV. Libri XLI-CXLII Fragmenta. Index. </title>
                            <author>Titus Livius</author>
                            <editor role="editor">W. Weissenborn</editor>
                            <editor role="editor">H. J. Müller</editor>
                            <imprint>
                                <pubPlace>Leipzig</pubPlace>
                                <publisher>Teubner</publisher>
                                <date>1911</date>
                            </imprint>
                            <biblScope type="volume">4</biblScope>
                        </monogr>
                    </biblStruct>
                </listBibl>
            </sourceDesc>
        </fileDesc>
        <encodingDesc>
            <refsDecl>
                <refState unit="book" delim="."/>
                <refState n="chunk" unit="chapter" delim="."/>
                <refState unit="section"/>
            </refsDecl>
        </encodingDesc>
        <profileDesc>
            <langUsage default="false">
                <language ident="la">Latin </language>
                <language ident="en">English </language>
                <language ident="de">German </language>
                <language ident="greek">Greek </language>
            </langUsage>
        </profileDesc>
        <revisionDesc>
            <!--
            <change>
                <date>2006/7/13</date>
                <respStmt>
                    <name>Gregory Crane</name>
                    <resp>ed.</resp>
                </respStmt>
                <item> </item>
            </change>
        -->
            <change when="2014-10-09" who="Stella Dee">edited markup</change>
        </revisionDesc>
    </teiHeader>
    <text xml:lang="la">
        <body>
            <div part="N" sample="complete" org="uniform" n="43" type="book">
                <head>liber XLIII</head>
                <p>
                    <milestone n="1" unit="chapter"/>
                    <milestone n="1" unit="section"/> eadem aestate, qua in Thessalia <hi
                        rend="italics">haec gesta sunt,</hi>
                    <gap/> legatus in Illyricum a consule missus opulenta duo oppida oppugnavit.
                        <milestone n="2" unit="section"/> Ceremiam vi atque armis coegit in
                    deditionem; omniaque iis sua concessit, ut opinione clementiae eos, qui
                    Carnuntem, munitam urbem, incolebant, adliceret. <milestone n="3" unit="section"
                    /> postquam nec, ut dederent se, conpellere neque capere obsidendo poterat, ne
                    duabus oppugnationibus nequiquam fatigatus miles esset, quam prius intactam
                    urbem reliquerat, diripuit. </p>
                <p>
                    <milestone n="4" unit="section"/> alter consul C. Cassius nec in Gallia, quam
                    sortitus erat, memorabile quicquam gessit et per Illyricum ducere legiones in
                    Macedoniam vano incepto est conatus. <milestone n="5" unit="section"/> ingressum
                    hoc iter consulem senatus ex Aquileiensium legatis cognovit, qui querentes
                    coloniam suam novam <pb n="p.95"/> et infirmam necdum satis munitam inter
                    infestas nationes Histrorum et Illyriorum esse, <milestone n="6" unit="section"
                    /> cum peterent, ut senatus curae haberet, quomodo ea colonia muniretur,
                    interrogati, vellentne eam rem C. Cassio consuli mandari, responderunt Cassium
                    Aquileiam indicto exercitu profectum per Illyricum in Macedoniam esse.
                        <milestone n="7" unit="section"/> ea res primo incredibilis visa, et pro se
                    quisque credere Carnis forsitan aut Histris bellum inlatum. <milestone n="8"
                        unit="section"/> tum Aquileienses: nihil se ultra scire nec audere
                    adfirmare, quam triginta dierum frumentum militi datum et duces, qui ex Italia
                    itinera in Macedoniam nossent, conquisitos abductosque. <milestone n="9"
                        unit="section"/> enimvero senatus indignari tantum consulem ausum, ut suam
                    provinciam relinqueret, in alienam transiret, exercitum novo <hi rend="italics"
                        >periculosoque</hi> itinere inter exteras gentes duceret, viam tot
                    nationibus in Italiam aperiret. <milestone n="10" unit="section"/> decernunt
                    frequentes, ut C. Sulpicius praetor tris ex senatu nominet legatos, qui eo die
                    proficiscantur ex urbe et, quantum adcelerare possint, Cassium consulem,
                    ubicumque sit, persequantur; <milestone n="11" unit="section"/> nuntient, ne
                    bellum cum ulla gente moveat, nisi cum qua senatus gerendum censuerit.
                        <milestone n="12" unit="section"/> legati hi profecti M. Cornelius Cethegus,
                    M. Fulvius, P. Marcius Rex. metus de consule atque exercitu distulit eo tempore
                    muniendae Aquileiae curam. </p>
                <p>
                    <milestone n="2" unit="chapter"/>
                    <milestone n="1" unit="section"/> Hispaniae deinde utriusque legati aliquot
                    populorum in senatum introducti. <milestone n="2" unit="section"/> ii de
                    magistratuum Romanorum avaritia superbiaque conquesti, nixi genibus ab senatu
                    petierunt, ne se socios foedius spoliari vexarique quam hostis patiantur.
                        <milestone n="3" unit="section"/> cum et alia indigna quererentur,
                    manifestum autem esset pecunias captas, L. Canuleio praetori, qui Hispaniam
                    sortitus erat, negotium datum est, ut in singulos, a quibus Hispani pecunias
                    repeterent, quinos recuperatores ex ordine senatorio daret patronosque, quos
                    vellent, sumendi potestatem faceret. <milestone n="4" unit="section"/> vocatis
                    in curiam legatis recitatum est senatus consultum, iussique nominare patronos.
                        <milestone n="5" unit="section"/> quattuor nominaverunt, M. Porcium Catonem,
                    P. Cornelium Cn. F. Scipionem, L. Aemilium L. F. Paulum, <pb n="p.96"/> C.
                    Sulpicium Gallum. <milestone n="6" unit="section"/> cum M. Titinio primum, qui
                    praetor A. Manlio M. Iunio consulibus in citeriore Hispania fuerat,
                    recuperatores sumpserunt. bis ampliatus, tertio absolutus est reus. <milestone
                        n="7" unit="section"/> dissensio inter duarum provinciarum legatos est orta;
                    citerioris Hispaniae populi M. Catonem et <hi rend="italics">P.</hi> Scipionem,
                    ulterioris L. Paulum et Gallum Sulpicium patronos sumpserunt. <milestone n="8"
                        unit="section"/> ad recuperatores adducti a citerioribus populis P. Furius
                    Philus, ab ulterioribus M. Matienus; <milestone n="9" unit="section"/> ille Sp.
                    Postumio Q. Mucio consulibus triennio ante, hic biennio prius L. Postumio M.
                    Popilio consulibus praetor fuerat. <milestone n="10" unit="section"/>
                    gravissimis criminibus accusati ambo ampliatique; cum dicenda de integro causa
                    esset, excusati exilii causa solum vertisse. Furius Praeneste, Matienus Tibur
                    exulatum abierunt. <milestone n="11" unit="section"/> fama erat prohiberi a
                    patronis nobiles ac potentes conpellare; auxitque eam suspicionem Canuleius
                    praetor, quod omissa ea re dilectum habere instituit, dein repente in provinciam
                    abiit, ne plures ab Hispanis vexarentur. <milestone n="12" unit="section"/> ita
                    praeteritis silentio obliteratis in futurum tamen consultum ab senatu Hispanis,
                    quod impetrarunt, ne frumenti aestimationem magistratus Romanus haberet neve
                    cogeret vicensumas vendere Hispanos, quanti ipse vellet, et ne praefecti in
                    oppida sua ad pecunias cogendas imponerentur. </p>
                <p>
                    <milestone n="3" unit="chapter"/>
                    <milestone n="1" unit="section"/> et alia novi generis hominum ex Hispania
                    legatio venit. <milestone n="2" unit="section"/> ex militibus Romanis et ex
                    Hispanis mulieribus, cum quibus conubium non esset, natos se memorantes, supra
                    quattuor milia hominum, orabant, ut sibi oppidum, in quo habitarent, daretur.
                        <milestone n="3" unit="section"/> senatus decrevit, uti nomina sua apud L.
                    Canuleium profiterentur eorumque, si quos manumisissent; eos Carteiam ad Oceanum
                    deduci placere; <milestone n="4" unit="section"/> qui Carteiensium domi manere
                    vellent, potestatem fieri, uti numero colonorum essent, agro adsignato. Latinam
                    eam coloniam esse libertinorumque appellari. </p>
                <p>
                    <milestone n="5" unit="section"/> eodem tempore ex Africa et Gulussa regulus,
                    Masinissae filius, legatus patris, et Carthaginienses <pb n="p.97"/> venerunt.
                        <milestone n="6" unit="section"/> Gulussa prior in senatum introductus et,
                    quae missa erant ad bellum Macedonicum a patre suo, exposuit et, si qua
                    praeterea vellent imperare, praestaturum merito populi Romani est pollicitus et
                    monuit patres conscriptos, ut a fraude Carthaginiensium caverent: <milestone
                        n="7" unit="section"/> classis eos magnae parandae consilium cepisse, specie
                    pro Romanis et adversus Macedonas; ubi ea parata instructaque esset, ipsorum
                    fore potestatis, quem hostem aut socium habeant. hanc iniec <gap/>
                </p>
                <p>
                    <milestone n="4" unit="chapter"/>
                    <milestone n="1" unit="section"/> * tis tantum extitit * pavorem ingressi
                    castra, ostentantes capita, fecerunt, ut, si admotus extemplo exercitus foret,
                    capi castra potuerint. <milestone n="2" unit="section"/> tum quoque fuga ingens
                    facta est; et erant, qui legatos mittendos ad pacem precibus petendam censerent;
                    civitatesque conplures eo nuntio audito in deditionem venerunt. <milestone n="3"
                        unit="section"/> quibus purgantibus sese culpamque in duorum amentiam
                    conferentibus, qui se ultro ad poenam ipsi obtulissent, cum veniam dedisset
                    praetor, <milestone n="4" unit="section"/> profectus extemplo ad alias civitates
                    omnibus imperata facientibus quieto exercitu pacatum agrum, qui paulo ante
                    ingenti tumultu arserat, peragravit. <milestone n="5" unit="section"/> haec
                    lenitas praetoris, qua sine sanguine ferocissimam gentem domuerat, eo gratior
                    plebi patribusque fuit, quo crudelius avariusque in Graecia bellatum et ab
                    consule Licinio et ab Lucretio praetore erat. <milestone n="6" unit="section"/>
                    Lucretium tribuni plebis absentem contionibus adsiduis lacerabant, cum rei
                    publicae causa abesse excusaretur; sed tum adeo vicina etiam inexplorata erant,
                    ut is eo tempore in agro suo Antiati esset aquamque ex manubiis Antium ex
                    flumine Loracinae duceret. <milestone n="7" unit="section"/> id opus centum
                    triginta milibus aeris locasse dicitur; tabulis quoque pictis ex praeda fanum
                    Aesculapi exornavit. <milestone n="8" unit="section"/> invidiam infamiamque ab
                    Lucretio averterunt in Hortensium, successorem eius, Abderitae legati flentes
                    ante curiam querentesque oppidum suum ab Hortensio expugnatum ac direptum esse:
                        <milestone n="9" unit="section"/> causam excidii fuisse urbi, quod, cum
                    centum milia denarium et tritici quinquaginta milia modium imperaret, spatium
                        <pb n="p.98"/> petierint, quo de ea re et ad Hostilium consulem et Romam
                    mitterent legatos. <milestone n="10" unit="section"/> vixdum ad consulem se
                    pervenisse et audisse oppidum expugnatum, principes securi percussos, sub corona
                    ceteros venisse. <milestone n="11" unit="section"/> indigna res senatui visa,
                    decreveruntque eadem de Abderitis, quae <hi rend="italics">de</hi> Coronaeis
                    decreverant priore anno, eademque pro contione edicere Q. Maenium praetorem
                    iusserunt. <milestone n="12" unit="section"/> et legati duo, C. Sempronius
                    Blaesus Sex. Iulius Caesar, ad restituendos in libertatem Abderitas missi.
                        <milestone n="13" unit="section"/> iisdem mandatum, ut et Hostilio consuli
                    et Hortensio praetori nuntiarent, senatum Abderitis iniustum bellum inlatum
                    conquirique omnes, qui in servitute sint, et restitui in libertatem aecum
                    censere. </p>
                <p>
                    <milestone n="5" unit="chapter"/>
                    <milestone n="1" unit="section"/> eodem tempore de C. Cassio, qui consul priore
                    anno fuerat, tum tribunus militum in Macedonia cum A. Hostilio erat, querellae
                    ad senatum delatae sunt, et legati regis Gallorum Cincibili venerunt. <milestone
                        n="2" unit="section"/> frater eius verba in senatu fecit questus Alpinorum
                    populorum agros, sociorum suorum, depopulatum C. Cassium esse et inde multa
                    milia hominum in servitutem abripuisse. <milestone n="3" unit="section"/> sub
                    idem tempus Carnorum Histrorumque <hi rend="italics">et</hi> Iapydum legati
                    venerunt: duces sibi ab consule Cassio primum imperatos, qui in Macedoniam
                    ducenti exercitum iter monstrarent; <milestone n="4" unit="section"/> pacatum ab
                    se tamquam ad aliud bellum gerendum abisse. inde ex medio regressum itinere
                    hostiliter peragrasse fines suos; caedes passim rapinasque et incendia facta;
                    nec se ad id locorum scire, propter quam causam consuli pro hostibus fuerint.
                        <milestone n="5" unit="section"/> et regulo Gallorum absenti et his populis
                    responsum est senatum ea, quae facta querantur, neque scisse futura, neque, si
                    sint facta, probare. sed indicta causa damnari absentem consularem virum
                    iniurium esse, cum is rei publicae causa absit; <milestone n="6" unit="section"
                    /> ubi ex Macedonia redisset C. Cassius, tum, si coram eum arguere vellent,
                    cognita re senatum daturum operam, uti satisfiat. <milestone n="7"
                        unit="section"/> nec responderi tantum iis gentibus, sed legatos mitti, duos
                    ad regulum trans Alpis, tres circa eos populos placuit, qui <pb n="p.99"/>
                    indicarent, quae patrum sententia esset. <milestone n="8" unit="section"/>
                    munera mitti legatis ex binis milibus aeris censuerunt; fratri reguli haec
                    praecipua, torques duo ex quinque pondo auri facti et vasa argentea quinque ex
                    viginti pondo et duo equi phalerati cum agasonibus et equestria arma ac sagula,
                    et comitibus eorum vestimenta, liberis servisque. <milestone n="9"
                        unit="section"/> haec missa; illa petentibus data, ut denorum equorum iis
                    commercium esset educendique ex Italia potestas fieret. <milestone n="10"
                        unit="section"/> legati cum Gallis missi trans Alpis C. Laelius, M. Aemilius
                    Lepidus, ad ceteros populos C. Sicinius, P. Cornelius Blasio, T. Memmius. </p>
                <p>
                    <milestone n="6" unit="chapter"/>
                    <milestone n="1" unit="section"/> multarum simul Graeciae Asiaeque civitatium
                    legati Romam convenerunt. <milestone n="2" unit="section"/> primi Athenienses
                    introducti; ii se, quod navium habuerint militumque, P. Licinio consuli et C.
                    Lucretio praetori misisse exposuerunt; <milestone n="3" unit="section"/> quibus
                    eos non usos frumenti sibi centum milia imperasse; quod, quamquam sterilem
                    terram ararent, ipsosque etiam agrestis peregrino frumento alerent, tamen, ne
                    deessent officio, confecisse; et alia, quae imperarentur, praestare paratos
                    esse. <milestone n="4" unit="section"/> Milesii nihil, <hi rend="italics"
                        >quod</hi> praestitissent, memorantes, si quid imperare ad bellum senatus
                    vellet, praestare se paratos esse polliciti sunt. <milestone n="5"
                        unit="section"/> Alabandenses templum Urbis Romae se fecisse commemoravere
                    ludosque anniversarios ei divae instituisse; <milestone n="6" unit="section"/>
                    et coronam auream quinquaginta pondo, quam in Capitolio ponerent donum Iovi
                    optimo maximo, attulisse et scuta equestria trecenta; ea, cui iussissent,
                    tradituros. donum ut in Capitolio ponere et sacrificare liceret, petebant.
                        <milestone n="7" unit="section"/> hoc <hi rend="italics">et</hi> Lampsaceni,
                    octoginta pondo coronam adferentes, <milestone n="8" unit="section"/> petebant,
                    commemorantes discessisse se a Perseo, postquam Romanus exercitus in Macedoniam
                    venisset, cum sub dicione Persei et ante Philippi fuissent. <milestone n="9"
                        unit="section"/> pro eo et quod imperatoribus Romanis omnia praestitissent,
                    id se tantum orare, ut in amicitiam populi Romani reciperentur, et, si pax cum
                    Perseo fieret, exciperentur, ne in regiam potestatem reciderent. <milestone
                        n="10" unit="section"/> ceteris legatis comiter responsum; Lampsacenos <pb
                        n="p.100"/> in sociorum formulam referre Q. Maenius praetor iussus. munera
                    omnibus in singulos binum milium aeris data. Alabandenses scuta reportare ad A.
                    Hostilium consulem in Macedoniam iussi. </p>
                <p>
                    <milestone n="11" unit="section"/> et ex Africa legati simul Carthaginiensium
                        <hi rend="italics">et Masinissae venerunt: legati Carthaginiensium</hi>
                    tritici deciens centum milia et hordei quingenta indicantes se ad mare devecta
                    habere, ut, quo senatus censuisset, deportarent; <milestone n="12"
                        unit="section"/> id munus officiumque suum scire minus esse quam pro meritis
                    populi Romani et voluntate sua; sed saepe alias bonis in rebus utriusque populi
                    se gratorum fideliumque socium muneribus functos esse. <milestone n="13"
                        unit="section"/> item Masinissae legati tritici eandem summam polliciti et
                    mille et ducentos equites, duodecim elephantos; et si quid aliud opus esset, uti
                    inperaret senatus: aeque propenso animo et, quae ipse ultro pollicitus sit,
                    praestaturum esse. <milestone n="14" unit="section"/> gratiae et
                    Carthaginiensibus et regi actae, rogatique, ut ea., quae pollicerentur, ad
                    Hostilium consulem in Macedoniam deportarent. legatis in singulos binum milium
                    aeris munera missa. </p>
                <p>
                    <milestone n="7" unit="chapter"/>
                    <milestone n="1" unit="section"/> Cretensium legatis commemorantibus se, quantum
                    sibi imperatum a P. Licinio consule esset sagittariorum, <milestone n="2"
                        unit="section"/> in Macedoniam misisse, cum interrogati non infitiarentur
                    apud Persea maiorem numerum sagittariorum <hi rend="italics">suorum</hi> quam
                    apud Romanos militare, responsum est, <milestone n="3" unit="section"/> si
                    Cretenses bene ac naviter destinarent potiorem populi Romani quam regis Persei
                    amicitiam habere, senatum quoque Romanum iis tamquam certis sociis responsum
                    daturum esse. <milestone n="4" unit="section"/> interea nuntiarent suis placere
                    senatui dare operam Cretenses, ut, quos milites intra praesidia regis Persei
                    haberent, eos primo quoque tempore domum revocarent. </p>
                <p>
                    <milestone n="5" unit="section"/> Cretensibus cum hoc responso dimissis
                    Chalcidenses vocati, quorum legatio ipso introitu movit, quod Micythion,
                    princeps eorum, pedibus captus lectica est introlatus; <milestone n="6"
                        unit="section"/> ultimae necessitatis extemplo visa res, in qua ita adfecto
                    excusatio valetudinis aut ne ipsi quidem <pb n="p.101"/> petenda visa foret aut
                    data petenti non esset. <milestone n="7" unit="section"/> cum sibi nihil vivi
                    relicum praeterquam linguam ad deplorandas patriae suae calamitates praefatus
                    esset, exposuit civitatis primum suae benefacta et vetera et ea, quae Persei
                    bello praestitissent ducibus exercitibusque Romanis; <milestone n="8"
                        unit="section"/> tum quae primo C. Lucretius in populares suos praetor
                    Romanus superbe, avare, crudeliter fecisset; deinde quae tum cum maxime L.
                    Hortensius faceret. <milestone n="9" unit="section"/> quem ad modum omnia sibi,
                    etiam iis, quae patiantur, tristiora, patienda esse ducant potius, quam fide
                    decedant, sic, quod ad Lucretium Hortensiumque attineret, scire tutius fuisse
                    claudere portas quam in urbem eos accipere. <milestone n="10" unit="section"/>
                    qui exclusissent eos, Emathiam, Amphipolim, Maroneam, Aenum incolumes esse. apud
                    se templa omnibus ornamentis spoliata; conpilataque sacrilegiis C. Lucretium
                    navibus Antium devexisse; libera corpora in servitutem abrepta; fortunas
                    sociorum populi Romani direptas esse et cotidie diripi. <milestone n="11"
                        unit="section"/> nam ex instituto C. Lucreti Hortensium quoque in tectis
                    hieme pariter atque aestate navalis socios habere, et domos suas plenas turba
                    nautica esse; versari inter se, coniuges liberosque suos, quibus nihil neque
                    dicere pensi sit neque facere. </p>
                <p>
                    <milestone n="8" unit="chapter"/>
                    <milestone n="1" unit="section"/> accersere in senatum Lucretium placuit, ut
                    disceptaret coram purgaretque sese. <milestone n="2" unit="section"/> ceterum
                    multo plura praesens audivit, quam in absentem iacta erant; et graviores
                    potentioresque accessere accusatores duo tribuni plebis, M'. Iuventius Talna et
                    Cn. Aufidius. <milestone n="3" unit="section"/> ii non in senatu modo eum
                    lacerarunt, sed in contionem etiam pertracto multis obiectis probris diem
                    dixerunt. <milestone n="4" unit="section"/> senatus iussu Chalcidensibus Q.
                    Maenius praetor respondit, quae bene meritos sese et ante et in eo bello, quod
                    geratur, de populo Romano dicant, ea et scire vera eos referre senatum et
                    perinde ac debeant grata esse. <milestone n="5" unit="section"/> quae facta <hi
                        rend="italics">a</hi> C. Lucretio fierique ab L. Hortensio praetoribus
                    Romanis querantur, ea neque facta neque fieri voluntate senatus quem non posse
                    existimare, qui sciat bellum Persei et ante Philippo, patri eius, intulisse
                    populum. <milestone n="6" unit="section"/>
                    <pb n="p.102"/> Romanum pro libertate Graeciae, non ut ea a magistratibus suis
                    socii atque amici paterentur? <milestone n="7" unit="section"/> litteras se ad
                    L. Hortensium praetorem daturos esse, quae Chalcidenses querantur acta, ea
                    senatui non placere; si qui in servitutem liberi venissent, ut eos <hi
                        rend="italics">conquirendos</hi> primo quoque tempore restituendosque in
                    libertatem curaret; sociorum navalium neminem praeter magistros, in hospitia
                    deduci aequum censere. <milestone n="8" unit="section"/> haec Hortensio iussu
                    senatus scripta. munera binum milium aeris legatis missa et vehicula Micythioni
                    publice locata, quae eum Brundisium commode perveherent. <milestone n="9"
                        unit="section"/> C. Lucretium, ubi dies, quae dicta erat, venit, tribuni ad
                    populum accusarunt multamque deciens centum milium aeris dixerunt. <milestone
                        n="10" unit="section"/> comitiis habitis omnes quinque et triginta tribus
                    eum condemnarunt. </p>
                <p>
                    <milestone n="9" unit="chapter"/>
                    <milestone n="1" unit="section"/> in Liguribus eo <hi rend="italics">anno</hi>
                    nihil memorabile gestum. nam nec hostes moverunt arma, neque consul in agrum
                    eorum legiones induxit; <milestone n="2" unit="section"/> et satis explorata
                    pace eius anni milites duarum legionum Romanarum intra dies sexaginta, quam in
                    provinciam venit, dimisit. <milestone n="3" unit="section"/> sociorum nominis
                    Latini exercitu mature in hiberna Lunam et Pisas deducto ipse cum equitibus
                    Galliae provinciae pleraque oppida adit. </p>
                <p>
                    <milestone n="4" unit="section"/> nusquam alibi quam in Macedonia bellum erat.
                    suspectum tamen Gentium, Illyriorum regem, habebant. <milestone n="5"
                        unit="section"/> itaque et octo navis ornatas a Brundisio senatus censuit
                    mittendas ad C. Furium legatum Issam, qui cum praesidio duarum Isensium navium
                    insulae praeerat— duo milia militum in eas naves sunt inposita, quae M. Raecius
                    praetor ex senatus consulto in ea parte Italiae, quae obiecta Illyrico est,
                    conscripsit— <milestone n="6" unit="section"/> , et consul Hostilius Ap.
                    Claudium in Illyricum <hi rend="italics">cum</hi> quattuor milibus peditum
                    misit, ut accolas Illyrici tutaretur. <milestone n="7" unit="section"/> qui non
                    contentus iis, quas adduxerat, copiis auxilia ab sociis conrogando ad octo milia
                    hominum <hi rend="italics">ex</hi> vario genere armavit peragrataque omni ea
                    regione ad Lychnidum Dassaretiorum consedit. </p>
                <pb n="p.103"/>
                <p>
                    <milestone n="10" unit="chapter"/>
                    <milestone n="1" unit="section"/> haud procul inde Uscana oppidum finium
                    imperiique Persei erat. decem milia civium habebat et modicum custodiae causa
                    Cretensium praesidium. <milestone n="2" unit="section"/> inde nuntii ad Claudium
                    occulti veniebant, si propius copias admovisset, paratos fore, qui proderent
                    urbem. et operae pretium esse: non se amicosque tantum, sed etiam milites praeda
                    expleturum. <milestone n="3" unit="section"/> spes cupiditati admota ita
                    occaecavit animum, ut nec <hi rend="italics">ex</hi> iis, qui venerant, quemquam
                    retineret nec obsides, pignus futuros afore fraudem agendae rei, posceret nec
                    mitteret exploratum nec fidem acciperet. die tantum statuta profectus a Lychnido
                    duodecim milia ab urbe, ad quam tendebat, posuit castra. <milestone n="4"
                        unit="section"/> quarta inde vigilia signa movit mille ferme ad praesidium
                    castrorum relictis. inconpositi, longo agmine effusi, infrequentes, cum
                    nocturnus error dissiparet, ad urbem pervenerunt. <milestone n="5"
                        unit="section"/> crevit neclegentia, postquam neminem armatum in muris
                    viderunt. ceterum, ubi primum sub ictu teli fuerunt, duabus simul portis
                    erumpitur; et ad clamorem erumpentium ingens strepitus e muris ortus ululantium
                    mulierum cum crepitu undique aeris, et incondita multitudo turba inmixta servili
                    variis vocibus personabat. <milestone n="6" unit="section"/> hic tam multiplex
                    undique obiectus terror effecit, ne sustinere primam procellam eruptionis Romani
                    possent. itaque fugientes plures quam pugnantes interempti sunt; vix duo milia
                    hominum cum ipso legato in castra perfugerunt. <milestone n="7" unit="section"/>
                    quo longius iter in castra erat, eo pluris fessos consectandi hostibus copia
                    fuit. <milestone n="8" unit="section"/> ne moratus quidem in castris Appius, ut
                    suos dissipatos fuga colligeret, quae res palatis per agros saluti fuisset, ad
                    Lychnidum protinus reliquias cladis reduxit. </p>
                <p>
                    <milestone n="11" unit="chapter"/>
                    <milestone n="1" unit="section"/> haec et alia haud prospere in Macedonia gesta
                    ex Sex. Digitio tribuno militum, qui sacrificii causa Romam venerat, sunt
                    audita. <milestone n="2" unit="section"/> propter quae veriti patres, ne qua
                    maior ignominia acciperetur, legatos in Macedoniam M. Fulvium Flaccum et M.
                    Caninium Rebilum miserunt, qui conperta, quae agerentur, referrent; <milestone
                        n="3" unit="section"/> et ut A. Atilius consul comitia consulibus rogandis
                    ita <pb n="p.104"/> ediceret, uti mense Ianuario confici possent, et ut primo
                    quoque tempore in urbem rediret. <milestone n="4" unit="section"/> interim M.
                    Raecio praetori mandatum, ut edicto senatores omnes ex tota Italia, nisi qui rei
                    publicae causa abessent, Romam revocaret: <milestone n="5" unit="section"/> qui
                    Romae essent, ne quis ultra mille passuum ab Roma abesset. ea, uti senatus
                    censuit, sunt facta. <milestone n="6" unit="section"/> comitia consularia ante
                    diem quintum kal. Febr. fuere. creati consules sunt Q. Marcius Philippus iterum
                    et Cn. Servilius Caepio. <milestone n="7" unit="section"/> post diem tertium
                    praetores sunt facti C. Decimius, M. Claudius Marcellus, C. Sulpicius Gallus, C.
                    Marcius Figulus, Ser. Cornelius Lentulus, P. Fonteius Capito. <milestone n="8"
                        unit="section"/> designatis praetoribus praeter duas urbanas quattuor
                    provinciae sunt decretae: <milestone n="9" unit="section"/> Hispania et Sardinia
                    et Sicilia et classis. legati ex Macedonia exacto admodum mense Februario
                    redierunt. hi, quas res ea aestate prospere gessisset rex Perseus, referebant,
                    quantusque timor socios populi Romani cepisset tot urbibus in potestatem regis
                    redactis. <milestone n="10" unit="section"/> exercitum consulis infrequentem
                    commeatibus vulgo datis per ambitionem esse; culpam eius rei consulem in
                    tribunos militum, contra illos in consulem conferre. <milestone n="11"
                        unit="section"/> ignominiam Claudi temeritate acceptam elevare eos patres †
                    acceperunt, qui perpaucos Italici generis et magna <hi rend="italics">ex
                        parte</hi> tumultuario dilectu conscriptos ibi milites amissos referebant.
                        <milestone n="12" unit="section"/> consules designati ubi primum magistratum
                    inissent, de Macedonia referre ad senatum iussi; destinataeque provinciae iis
                    sunt Italia et Macedonia. </p>
                <p>
                    <milestone n="13" unit="section"/> hoc anno intercalatum est: tertio die post
                    Terminalia kalendae intercalariae fuere. sacerdotes intra eum annum mortui sunt
                    L. Flamininus <gap/> pontifices duo decesserunt, L. Furius Philus et C. Livius
                    Salinator. in locum Furii T. Manlium Torquatum, in Livi M. Servilium pontifices
                    legerunt. </p>
                <p>
                    <milestone n="12" unit="chapter"/>
                    <milestone n="1" unit="section"/> principio insequentis anni cum consules novi
                    Q. Marcius et Cn. Servilius de provinciis rettulissent, primo quoque tempore aut
                    conparare eos inter se Italiam <pb n="p.105"/> et Macedoniam aut sortiri
                    placuit; <milestone n="2" unit="section"/> priusquam id sors cerneret, in
                    incertum, ne quid gratia momenti faceret, in utramque provinciam, quod res
                    desideraret supplementi decerni.— <milestone n="3" unit="section"/>
                    <hi rend="italics">decernunt</hi> in Macedoniam peditum Romanorum sex milia,
                    sociorum nominis Latini sex milia, equites Romanos ducentos quinquaginta, socios
                    trecentos; <milestone n="4" unit="section"/> — veteres milites dimitti, ita ut
                    in singulas Romanas legiones ne plus sena milia peditum, treceni equites essent.
                        <milestone n="5" unit="section"/> alteri consuli nullus certus finitus
                    numerus civium Romanorum, quem in supplementum legeret. id modo finitum, ut duas
                    legiones scriberet, quae quina milia peditum et ducenos haberent, equites
                    trecenos. <milestone n="6" unit="section"/> Latinorum maior quam collegae
                    decretus numerus, peditum decem milia et sescenti equites. quattuor praeterea
                    legiones scribi iussae, quae, si quo opus esset, educerentur. <milestone n="7"
                        unit="section"/> tribunos iis, non permissum, ut consules facerent: populus
                    creavit. sociis nominis Latini sedecim milia peditum et mille equites imperati.
                        <milestone n="8" unit="section"/> hunc exercitum parari tantum placuit, ut
                    exiret, si quo res posceret. <milestone n="9" unit="section"/> Macedonia maxime
                    curam praebebat. in classem mille socii navales cives Romani libertini ordinis,
                    ex Italia <hi rend="italics">quingenti</hi> scribi iussi; totidem ut ex Sicilia
                    scriberentur; et cui ea provincia evenisset, mandatum, ut eos in Macedoniam,
                    ubicumque classis esset, deportandos curaret. <milestone n="10" unit="section"/>
                    in Hispaniam tria milia peditum Romanorum in supplementum, trecenti equites
                    decreti. finitus ibi quoque in legiones militum numerus, peditum quina milia
                    duceni et treceni equites. <milestone n="11" unit="section"/> et sociis imperare
                    praetor, cui Hispania obvenisset, iussus quattuor milia peditum et trecentos
                    equites. </p>
                <p>
                    <milestone n="13" unit="chapter"/>
                    <milestone n="1" unit="section"/> non sum nescius ab eadem neclegentia, quia
                    nihil deos portendere vulgo nunc credant, neque nuntiari admodum ulla prodigia
                    in publicum <hi rend="italics">neque</hi> in annales referri. <milestone n="2"
                        unit="section"/> ceterum et mihi vetustas res scribenti nescio quo pacto
                    anticus fit animus, et quaedam religio tenet, quae illi prudentissimi viri
                    publice suscipienda censuerint, ea pro <hi rend="italics">indignis</hi> habere,
                    quae in meos annales <pb n="p.106"/> referam. <milestone n="3" unit="section"/>
                    Anagnia duo prodigia eo anno sunt nuntiata, facem in caelo conspectam et bovem
                    feminam locutam; <hi rend="italics">eam</hi> publice ali. Menturnis quoque per
                    eos dies caeli ardentis species affulserat. <milestone n="4" unit="section"/>
                    Reate imbri lapidavit. Cumis in arce Apollo triduum ac tris noctes lacrimavit.
                    in urbe Romana duo aeditui nuntiarunt, alter in aede Fortunae anguem iubatum a
                    conpluribus visum esse, alter in aede Primigeniae Fortunae, <milestone n="5"
                        unit="section"/> quae in Colle est, duo diversa prodigia, palmam in area
                    enatam et sanguine interdiu pluvisse. <milestone n="6" unit="section"/> duo non
                    suscepta prodigia sunt, alterum, quod in privato loco factum esset,—palmam
                    enatam <hi rend="italics">in</hi> inpluvio suo T. Marcius Figulus nuntiabat —,
                    alterum, quod in loco peregrino: Fregellis in domo L. Atrei hasta, quam filio
                    militi emerat, interdiu plus duas horas arsisse, ita ut nihil eius ambureret
                    ignis, dicebatur. <milestone n="7" unit="section"/> publicorum prodigiorum causa
                    libri a decemviris aditi: quadraginta maioribus hostiis quibus diis consules
                    sacrificarent ediderunt, et uti supplicatio fieret cunctique magistratus circa
                    omnia pulvinaria victumis maioribus sacrificarent populusque coronatus esset.
                        <milestone n="8" unit="section"/> omnia, uti decemviri praeierunt, facta. </p>
                <p>
                    <milestone n="14" unit="chapter"/>
                    <milestone n="1" unit="section"/> censoribus deinde creandis comitia edicta
                    sunt. petierunt censuram principes civitatis, C. Valerius Laevinus, L. Postumius
                    Albinus, P. Mucius Scaevola, M. Iunius Brutus, C. Claudius Pulcher, Ti.
                    Sempronius Gracchus. hos duos censores creavit populus Romanus. <milestone n="2"
                        unit="section"/> cum dilectus habendi maior quam alias propter Macedonicum
                    bellum cura esset, consules plebem apud senatum accusabant, quod <del
                        status="unremarkable">et</del> iuniores non responderent. <milestone n="3"
                        unit="section"/> adversus quos C. Sulpicius et M. Claudius praetores plebis
                    causam egerunt: non consulibus, sed ambitiosis consulibus dilectum difficilem
                    esse; neminem invitum militem ab iis fieri. <milestone n="4" unit="section"/> id
                    ut ita esse scirent et patres conscripti, praetores se, quibus vis imperii minor
                    et auctoritas esset, dilectum, si ita senatui videretur, perfecturos esse.
                        <milestone n="5" unit="section"/> id praetoribus magna patrum <hi
                        rend="italics">approbatione,</hi> non sine suggillatione consulum mandatum
                    est. censores, <pb n="p.107"/> ut eam rem adiuvarent, ita in contione edixerunt:
                    legem censui censendo dicturos esse, ut praeter commune omnium civium ius
                    iurandum haec adiurarent: <milestone n="6" unit="section"/>
                    <q type="unspecified"> tu minor annis sex et quadraginta es tuque ex edicto C.
                        Claudi Ti. Semproni censorum ad dilectum prodisti et, quotienscumque
                        dilectus erit, quoad hi censores magistratum habebunt, si miles factus non
                        eris, in dilectum prodibis? </q>
                    <milestone n="7" unit="section"/> item, quia fama erat multos ex Macedonicis
                    legionibus incertis commeatibus per ambitionem imperatorum ab exercitu abesse,
                    edixerunt de militibus P. Aelio <hi rend="italics">C. Popilio</hi> consulibus
                    postve eos consules in Macedoniam scriptis, ut, qui eorum in Italia essent,
                    intra dies triginta, censi prius apud sese, in provinciam redirent; <milestone
                        n="8" unit="section"/> qui in patris aut avi potestate essent, eorum nomina
                    ad se ederentur. <milestone n="9" unit="section"/> missorum quoque causas sese
                    cognituros esse; et quorum ante emerita stipendia gratiosa missio sibi visa
                    esset, eos milites fieri iussuros. <milestone n="10" unit="section"/> hoc edicto
                    litterisque censorum per fora et conciliabula dimissis tanta multitudo iuniorum
                    Romam convenit, ut gravis urbi turba insolita esset. </p>
                <p>
                    <milestone n="15" unit="chapter"/>
                    <milestone n="1" unit="section"/> praeter dilectum eorum, quos in supplementum
                    mitti oportebat, quattuor a C. Sulpicio praetore scriptae legiones sunt,
                    intraque undecim dies dilectus est perfectus. <milestone n="2" unit="section"/>
                    consules deinde sortiti provincias sunt. nam praetores propter iurisdictionem
                    maturius sortiti erant. <milestone n="3" unit="section"/> urbana C. Sulpicio,
                    peregrina C. Decimio obtigerat; Hispaniam M. Claudius Marcellus, Siciliam Ser.
                    Cornelius Lentulus, Sardiniam P. Fonteius Capito, classem C. Marcius Figulus
                    erat sortitus. consulum Cn. Servilio Italia, Q. Marcio Macedonia obvenit;
                    Latinisque actis Marcius extemplo est profectus. <milestone n="4" unit="section"
                    /> Caepione deinde referente ad senatum, quas ex novis legionibus duas legiones
                    secum in Galliam duceret, decrevere patres, ut C. Sulpicius M. Claudius
                    praetores ex iis, quas scripsissent, legionibus, quas videretur, consuli darent.
                        <milestone n="5" unit="section"/> indigne patiens praetorum arbitrio
                    consulem subiectum, dimisso senatu ad tribunal praetorum stans postulavit, <pb
                        n="p.108"/> ex senatus consulto destinarent sibi duas legiones. praetores
                    consulis in eligendo arbitrium fecerunt. </p>
                <p>
                    <milestone n="6" unit="section"/> senatum deinde censores legerunt: M. Aemilius
                    Lepidus princeps ab tertiis iam censoribus lectus. septem de senatu eiecti sunt.
                        <milestone n="7" unit="section"/> in censu accipiendo populi milites ex
                    Macedonico exercitu, qui quam multi abessent ab signis census docuit, in
                    provinciam <hi rend="italics">redire</hi> cogebant; <milestone n="8"
                        unit="section"/> causas † stipendiis missorum cognoscebant, et cuius nondum
                    iusta missio visa esset, ita iusiurandum adigebant: <q type="unspecified"> ex
                        tui animi sententia, tu ex edicto C. Claudi Ti. Semproni censorum in
                        provinciam Macedoniam redibis, quod sine dolo malo facere poteris? </q>
                </p>
                <p>
                    <milestone n="16" unit="chapter"/>
                    <milestone n="1" unit="section"/> in equitibus recensendis tristis admodum eorum
                    atque aspera censura fuit: <milestone n="2" unit="section"/> multis equos
                    ademerunt. in ea re cum equestrem ordinem offendissent, flammam invidiae
                    adiecere edicto, quo edixerunt, ne quis eorum, qui Q. Fulvio A. Postumio
                    censoribus publica vectigalia aut ultro tributa conduxissent, ad hastam suam
                    accederet sociusve aut adfinis eius conductionis esset. <milestone n="3"
                        unit="section"/> saepe id querendo veteres publicani cum impetrare
                    nequissent ab senatu, ut modum potestati censoriae inponerent, tandem tribunum
                    plebis P. Rutilium, ex rei privatae contentione iratum censoribus, patronum
                    causae nancti sunt. <milestone n="4" unit="section"/> clientem <hi
                        rend="italics">eius</hi> libertinum parietem in Sacra via adversus aedes
                    publicas demoliri iusserant, quod publico inaedificatus esset. <milestone n="5"
                        unit="section"/> appellati a privato tribuni. cum praeter Rutilium nemo
                    intercederet, censores ad pignera capienda miserunt multamque pro contione
                    privato dixerunt. <milestone n="6" unit="section"/> hinc contentione orta cum
                    veteres publicani se ad tribunum contulissent, rogatio repente sub unius tribuni
                    nomine promulgatur, quae publica vectigalia <hi rend="italics">aut</hi> ultro
                    tributa C. Claudius et Ti. Sempronius locassent, ea rata locatio ne esset:
                        <milestone n="7" unit="section"/> ab integro locarentur, et ut omnibus
                    redimendi et conducendi promiscue ius esset. <milestone n="8" unit="section"/>
                    diem ad <del status="unremarkable">eius</del> rogationem concilio tribunus
                    plebis dixit. qui <hi rend="italics">postquam</hi> venit, ut censores ad
                    dissuadendum processerunt, Graccho dicente silentium fuit; <hi rend="italics"
                        >cum</hi>
                    <pb n="p.109"/> Claudio obstreperetur, audientiam facere praeconem iussit.
                        <milestone n="9" unit="section"/> eo facto avocatam a se contionem tribunus
                    questus et in ordinem se coactum ex Capitolio, ubi erat concilium, abit.
                        <milestone n="10" unit="section"/> postero die ingentis tumultus ciere. Ti.
                    Gracchi primum bona consecravit, quod in multa pignoribusque eius, qui tribunum
                    appellasset, intercessioni non parendo se in ordinem coegisset; <milestone
                        n="11" unit="section"/> C. Claudio diem dixit, quod contionem ab se
                    avocasset; et utrique censori perduellionem se iudicare pronuntiavit diemque
                    comitiis a C. Sulpicio praetore urbano petit. <milestone n="12" unit="section"/>
                    non recusantibus censoribus, quominus primo quoque tempore iudicium de se
                    populus faceret, in ante diem octavum et septimum kal. Octobres comitiis
                    perduellionis dicta dies. <milestone n="13" unit="section"/> censores extemplo
                    in atrium Libertatis escenderunt et ibi <hi rend="italics">obsignatis</hi>
                    tabellis publicis clausoque tabulario et dimissis servis publicis negarunt se
                    prius quidquam publici negotii gesturos, quam iudicium populi de se factum
                    esset. <milestone n="14" unit="section"/> prior Claudius causam dixit; et cum ex
                    duodecim centuriis equitum octo censorem condemnassent multaeque aliae primae
                    classis, extemplo principes civitatis in conspectu populi anulis aureis positis
                    vestem mutarunt, ut supplices plebem circumirent. <milestone n="15"
                        unit="section"/> maxime tamen sententiam vertisse dicitur Ti. Gracchus,
                    quod, cum clamor undique plebis esset periculum Graccho non esse, conceptis
                    verbis iuravit, si collega damnatus esset, non expectato de se iudicio comitem
                    exilii eius futurum. <milestone n="16" unit="section"/> adeo tamen ad extremum
                    spei venit reus, ut octo centuriae ad damnationem defuerint. absoluto Claudio
                    tribunus plebis negavit se Gracchum morari. </p>
                <p>
                    <milestone n="17" unit="chapter"/>
                    <milestone n="1" unit="section"/> eo anno postulantibus Aquileiensium legatis,
                    ut numerus colonorum augeretur, mille et quingentae familiae ex senatus consulto
                    scriptae triumvirique, qui eas deducerent, missi sunt T. Annius Luscus, P.
                    Decius Subulo, M. Cornelius Cethegus. <milestone n="2" unit="section"/> eodem
                    anno C. Popilius et Cn. Octavius legati, qui in Graeciam missi erant, senatus
                    consultum Thebis primum recitatum per <pb n="p.110"/> omnes Peloponnesi urbes
                    circumtulerunt, ne quis ullam rem in bellum magistratibus Romanis conferret,
                    praeterquam quod senatus censuisset. <milestone n="3" unit="section"/> hoc
                    fiduciam in posterum quoque praebuerat, levatos se oneribus <del
                        status="unremarkable">que</del> inpensisque, quibus, alia aliis
                    inperantibus, exhauriebantur. <milestone n="4" unit="section"/> Achaico concilio
                    Aegi iis dato benigne locuti auditique, egregia spe futuri status fidissima
                    gente relicta, in Aetoliam traiecerunt. <milestone n="5" unit="section"/> ibi
                    nondum quidem seditio erat, sed omnia suspecta criminumque inter ipsos plena;
                        <milestone n="6" unit="section"/> ob quae obsidibus postulatis neque exitu
                    rei inposito in Acarnaniam inde profecti legati sunt. <milestone n="7"
                        unit="section"/> Thyrrei concilium legatis Acarnanes dederunt. ibi quoque
                    inter factiones erat certamen: quidam principum postulare, ut praesidia in urbes
                    suas inducerentur adversus amentiam eorum, qui ad Macedonas gentem trahebant;
                        <milestone n="8" unit="section"/> pars recusare, ne, quod bello captis et
                    hostibus mos esset, id pacatae et sociae civitates ignominiae acciperent.
                        <milestone n="9" unit="section"/> iusta deprecatio haec visa. Larisam ad
                    Hostilium proconsulem—ab eo enim missi erant—legati redierunt. <milestone n="10"
                        unit="section"/> Octavium retinuit secum, Popilium cum mille ferme militibus
                    in hiberna Ambraciam misit. </p>
                <p>
                    <milestone n="18" unit="chapter"/>
                    <milestone n="1" unit="section"/> Perseus principio hiemis egredi Macedoniae
                    finibus non ausus, ne qua in regnum vacuum inrumperent Romani, sub tempus
                    brumae, cum <hi rend="italics">inexsuperabilis</hi> ab Thessalia montes nivis
                    altitudo facit, <milestone n="2" unit="section"/> occasionem esse ratus
                    frangendi finitimorum spes animosque, ne quid averso se in Romanum bellum
                    periculi ab iis esset, cum a Threcia pacem Cotys, ab Epiro Cephalus repentina
                    defectione ab Romanis praestarent, Dardanos recens domuisset bellum, <milestone
                        n="3" unit="section"/> solum infestum esse Macedoniae latus, quod ab
                    Illyrico pateret, cernens, neque ipsis quietis Illyriis et aditum praebentibus
                    Romano, si domuisset proximos Illyriorum, Gentium quoque regem iam diu dubium in
                    societatem perlici posse, cum decem milibus peditum, <milestone n="4"
                        unit="section"/> quorum pars phalangitae erant, et duobus milibus levium
                    armorum et quingentis equitibus profectus Stuberram venit. <milestone n="5"
                        unit="section"/> inde frumento conplurium <pb n="p.111"/> dierum sumpto
                    iussoque apparatu oppugnandarum urbium sequi, tertio die ad Uscanam—Penestianae
                    terrae ea maxima urbs est—posuit castra, prius tamen, quam vim admoveret,
                    missis, qui temptarent nunc praefectorum praesidii, nunc oppidanorum animos.
                        <milestone n="6" unit="section"/> erat autem ibi cum iuventute Illyriorum
                    Romanum <hi rend="italics">praesidium.</hi> postquam nihil pacati referebant,
                    oppugnare est adortus et corona eam capere conatus est. <milestone n="7"
                        unit="section"/> cum sine intermissione interdiu noctuque alii aliis
                    succedentes, pars scalas muris, <hi rend="italics">pars</hi> ignem portis
                    inferrent, sustinebant tamen eam tempestatem propugnatores urbis, <milestone
                        n="8" unit="section"/> quia spes erat neque hiemis vim diutius pati
                    Macedonas in aperto posse, nec ab Romano bello tantum regi laxamenti fore, ut
                    posset morari. <milestone n="9" unit="section"/> ceterum postquam vineas agi
                    turresque excitari vident, victa pertinacia est. nam praeterquam quod adversus
                    vim pares non erant, ne frumenti quidem aut ullius alterius rei copia intus
                    erat, ut in necopinata obsidione. <milestone n="10" unit="section"/> itaque cum
                    spei nihil ad resistendum esset, C. Carvilius Spoletinus et C. Afranius a
                    praesidio Romano missi, qui a Perseo peterent primo, ut armatos suaque secum
                    ferentis abire sineret, dein, si id minus impetrarent, vitae tantum
                    libertatisque fidem acciperent. <milestone n="11" unit="section"/> promissum id
                    benignius est ab rege quam praestitum; exire enim sua secum efferentibus iussis
                    primum arma, <hi rend="italics">dein libertatem</hi> ademit. his urbe egressis
                    et Illyriorum cohors—quingenti erant—et Uscanenses se urbemque dediderunt. </p>
                <p>
                    <milestone n="19" unit="chapter"/>
                    <milestone n="1" unit="section"/> Perseus praesidio Uscanae inposito
                    multitudinem omnem deditorum, quae prope numero exercitum aequabat, Stuberram
                    abducit. <milestone n="2" unit="section"/> ibi Romanis—quattuor milia autem
                    hominum erant—praeter principes in custodiam civitatum divisis, Uscanensibus
                    Illyriisque venditis, in Penestas exercitum reducit ad Oaeneum oppidum in
                    potestatem redigendum, <milestone n="3" unit="section"/> et alioqui opportune
                    situm, et transitus ea est in Labeates, ubi Gentius regnabat. <milestone n="4"
                        unit="section"/> praetereunti frequens castellum, Draudacum nomine,
                    peritorum quidam regionis eius nihil Oaeneo <pb n="p.112"/> capto opus esse ait,
                    nisi in potestate et Draudacum sit; <milestone n="5" unit="section"/>
                    opportunius etiam ad omnia positum esse. admoto exercitu omnes extemplo
                    dediderunt sese. <hi rend="italics">ad</hi> quam spe celeriorem deditionem
                    erectus postquam animadvertit, quantus agminis sui terror esset, undecim alia
                    castella eodem metu in potestatem redigit. <milestone n="6" unit="section"/> ad
                    perpauca vi opus fuit, cetera voluntate dedita; et in his recepti mille et
                    quingenti dispositi per praesidia milites Romani. <milestone n="7"
                        unit="section"/> magno usui Carvilius Spoletinus erat in conloquiis dicendo
                    nihil in ipsos saevitum. deinde Oaeneum perventum est, quod sine iusta
                    oppugnatione capi non poterat. et maiore aliquanto, quam cetera, iuventute et
                    validum oppidum moenibus erat, <milestone n="8" unit="section"/> et hinc amnis,
                    Artatus nomine, hinc mons praealtus et aditu difficilis cingebat. <milestone
                        n="9" unit="section"/> haec spem ad resistendum oppidanis dabant. Perseus
                    circumvallato oppido aggerem a parte superiore ducere instituit, cuius
                    altitudine muros superaret. <milestone n="10" unit="section"/> quod opus dum
                    perficitur, crebris interim proeliis, quibus per excursiones et moenia sua
                    oppidani tutabantur et opera hostium inpediebant, magna eorum multitudo variis
                    casibus absumpta est, et qui supererant, labore diurno nocturnoque <hi
                        rend="italics">et</hi> volneribus inutiles erant. <milestone n="11"
                        unit="section"/> ubi primum agger iniunctus muro est, et cohors regia, quos
                    Nicatoras appellant, transcendit, et scalis multis simul partibus inpetus in
                    urbem est factus. <milestone n="12" unit="section"/> puberes omnes interfecti
                    sunt; coniuges liberosque eorum in custodiam dedit; <milestone n="13"
                        unit="section"/> praedae alia militum cessere. Stuberram inde victor
                    revertens ad Gentium legatos Pleuratum Illyrium, exulantem apud se, et Adaeum
                    Macedonem a Beroea mittit; <milestone n="14" unit="section"/> iis mandat, ut
                    exponerent aestatis eius hiemisque acta sua adversus Romanos Dardanosque;
                    adicerent recentia in Illyrico hibernae expeditionis opera; hortarentur Gentium
                    in amicitiam secum et cum Macedonibus iungendam. </p>
                <p>
                    <milestone n="20" unit="chapter"/>
                    <milestone n="1" unit="section"/> hi transgressi iugum Scordi montis, per
                    Illyrici solitudines, quas de industria populando Macedones fecerant, ne
                    transitus faciles Dardanis in Illyricum aut <pb n="p.113"/> Macedoniam essent,
                    Scodram labore ingenti tandem pervenerunt. <milestone n="2" unit="section"/>
                    Lissi rex Gentius erat. eo acciti legati, qui mandata exponentes benigne auditi
                    sunt; responsum sine effectu tulerunt, voluntatem sibi non deesse ad bellandum
                    cum Romanis; ceterum ad conandum id, quod velit, pecuniam maxime deesse.
                        <milestone n="3" unit="section"/> haec Stuberram rettulere regi tum maxime
                    captivos ex Illyrico vendenti. extemplo iidem legati, addito Glaucia ex numero
                    custodum corporis, remittuntur sine mentione pecuniae, qua una barbarus inops
                    inpelli ad bellum <del status="unremarkable">non</del> poterat. <milestone n="4"
                        unit="section"/> Ancyram inde populatus Perseus in Penestas rursus exercitum
                    reducit firmatisque Uscanae et circa eam per omnia castella, quae receperat,
                    praesidiis in Macedoniam sese recipit. </p>
                <p>
                    <milestone n="21" unit="chapter"/>
                    <milestone n="1" unit="section"/> L. Coelius, legatus Romanus, praeerat
                    Illyrico; qui moveri non ausus, cum in iis locis rex esset, post profectionem
                    demum eius conatus in Penestis Uscanam recipere, a praesidio, quod ibi Macedonum
                    erat, cum multis volneribus repulsus Lychnidum copias reduxit. <milestone n="2"
                        unit="section"/> inde post dies paucos M. Trebellium Fregellanum cum satis
                    valida manu <hi rend="italics">in</hi> Penestas misit ad obsides ab iis urbibus,
                    quae in amicitia cum fide permanserant, accipiendos; <milestone n="3"
                        unit="section"/> procedere etiam in Parthinos— ii quoque obsides dare
                    pepigerant—iussit. ab utraque gente sine tumultu exigit. Penestarum equites
                    Apolloniam, Parthinorum Dyrrachium,—tum Epidamni magis celebre nomen Graecis
                    erat—missi. <milestone n="4" unit="section"/> Ap. Claudius acceptam in Illyrico
                    ignominiam corrigere cupiens Phanotam, Epiri castellum, adortus oppugnare est.
                    auxilia Chaonum Thesprotorumque praeter Romanum exercitum, ad sex milia hominum,
                    secum adduxit; <milestone n="5" unit="section"/> neque operae pretium fecit
                    Cleua, qui relictus a Perseo erat, cum valido praesidio defendente. et Perseus,
                    Elimeam profectus et circa eam exercitu lustrato ad Stratum vocantibus Epirotis
                    ducit. <milestone n="6" unit="section"/> Stratus validissima tum urbs Aetoliae
                    erat; sita est super Ambracium sinum prope amnem Inachum. cum decem milibus
                    peditum eo profectus est et equitibus trecentis, quos pauciores <pb n="p.114"/>
                    propter angustias viarum et asperitatem duxit. <milestone n="7" unit="section"/>
                    tertio die cum pervenisset ad Citium montem, vix transgressus propter
                    altitudinem nivis locum quoque castris aegre invenit. <milestone n="8"
                        unit="section"/> profectus inde, magis quia manere non poterat, <hi
                        rend="italics">quam</hi> quod tolerabilis aut via aut tempestas esset, cum
                    ingenti vexatione praecipue iumentorum altero die ad templum Iovis, Nicaeum quem
                    vocant, posuit castra. <milestone n="9" unit="section"/> ad Aratthum inde flumen
                    itinere ingenti emenso retentus altitudine amnis mansit. quo spatio temporis
                    ponte perfecto, traductis copiis diei progressus iter obvium Archidamum,
                    principem Aetolorum, per quem ei Stratus tradebatur, habuit. </p>
                <p>
                    <milestone n="22" unit="chapter"/>
                    <milestone n="1" unit="section"/> eo die ad finem agri Aetolici castra posita;
                        <milestone n="2" unit="section"/> inde altero die ad Stratum perventum; ubi
                    prope Inachum amnem castris <hi rend="italics">positis,</hi> cum expectaret
                    effusos omnibus portis Aetolos in fidem suam venturos, clausas portas atque ipsa
                    ea nocte, qua venerat, receptum Romanum praesidium cum C. Popilio legato
                    invenit. <milestone n="3" unit="section"/> principes, qui praesentis Archidami
                    auctoritate conpulsi regem arcessierant, obviam egresso Archidamo segniores
                    facti locum adversae factioni dederant ad Popilium cum mille peditibus ab
                    Ambracia accersendum. <milestone n="4" unit="section"/> in tempore et Dinarchus,
                    praefectus equitum gentis Aetolorum, cum sescentis peditibus et equitibus centum
                        <hi rend="italics">venit.</hi> satis constabat eum tamquam ad Persea
                    tendentem Stratum venisse, <milestone n="5" unit="section"/> mutato deinde cum
                    fortuna animo Romanis se, adversus quos venerat, iunxisse. <milestone n="6"
                        unit="section"/> nec Popilius securior, quam debebat esse, inter tam mobilia
                    ingenia erat. claves portarum custodiamque murorum suae extemplo potestatis
                    fecit; <milestone n="7" unit="section"/> Dinarchum Aetolosque cum iuventute
                    Stratiorum in arcem per praesidii speciem amovit. <milestone n="8"
                        unit="section"/> Perseus ab imminentibus superiori parti urbis tumulis
                    temptatis conloquiis, cum obstinatos atque etiam telis procul arcentis videret,
                    quinque milia passuum ab urbe trans Petitarum amnem posuit castra. <milestone
                        n="9" unit="section"/> ibi consilio advocato cum Archidamus Epirotarumque
                    transfugae retinerent, Macedonum principes non pugnandum <pb n="p.115"/> cum
                    infesto tempore anni censerent, nullis praeparatis commeatibus, <milestone
                        n="10" unit="section"/> cum inopiam prius obsidentes quam obsessi sensuri
                    essent, maxime quod hostium haud procul inde hiberna erant, territus in
                    Aperantiam castra movit. <milestone n="11" unit="section"/> Aperanti eum propter
                    Archidami magnam in ea gente gratiam auctoritatemque consensu omnium acceperunt;
                    is ipse cum octingentorum militum praesidio his est praepositus. </p>
                <p>
                    <milestone n="23" unit="chapter"/>
                    <milestone n="1" unit="section"/> rex cum <hi rend="italics">non</hi> minore
                    vexatione iumentorum hominumque, quam venerat, in Macedoniam redit; Appium tamen
                    ab obsidione Phanotes fama ducentis ad Stratum Persei summovit. <milestone n="2"
                        unit="section"/> Cleuas cum praesidio inpigrorum iuvenum insecutus sub
                    radicibus prope inviis montium ad mille hominum ex agmine inpedito occidit, ad
                    ducentos cepit. <milestone n="3" unit="section"/> Appius superatis angustiis in
                    campo, quem Meleona vocant, stativa dierum paucorum habuit. interim Cleuas
                    adsumpto Philostrato, qui <hi rend="italics">DC ex</hi> Epirotarum gente
                    habebat, in agrum Antigonensem transcendit. <milestone n="4" unit="section"/>
                    Macedones ad depopulationem profecti; Philostratus cum cohorte sua in insidiis
                    loco obscuro consedit. in palatos populatores cum erupissent ab Antigonea
                    armati, fugientes eos persequentes effusius in vallem insessam ab hostibus
                    praecipitant. <milestone n="5" unit="section"/> ibi DC occisis, centum ferme
                    captis, et ubique prospere gesta re prope stativa Appi castra movent, ne qua vis
                    sociis suis ab Romano exercitu inferri possit. <milestone n="6" unit="section"/>
                    Appius nequiquam in his locis terens tempus, dimissis Chaonum <hi rend="italics"
                        >Thesprotorumque</hi> et si qui alii Epirotae erant praesidiis, cum Italicis
                    militibus in Illyricum regressus, per Parthinorum socias urbes in hiberna
                    militibus divisis, ipse Romam sacrificii causa redit. <milestone n="7"
                        unit="section"/> Perseus ex Penestarum gente mille pedites, ducentos equites
                    revocatos Cassandream, praesidio ut essent, misit. <milestone n="8"
                        unit="section"/> ab Gentio eadem adferentes redierunt. nec deinde alios
                    atque alios mittendo temptare eum destitit, cum appareret, quantum in eo
                    praesidii esset, nec tamen impetrare ab animo posset, ut inpensam in rem maximi
                    ad omnia momenti faceret. </p>
            </div>
        </body>
    </text>
</TEI>
