<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Ab urbe condita, books 41-45 - 41</title>
                <author n="Liv.">Titus Livius (Livy)</author>
                <sponsor>Perseus Project, Tufts University</sponsor>
                <principal>Gregory Crane</principal>
                <respStmt>
                    <resp>Prepared under the supervision of</resp>
                    <name>Lisa Cerrato</name>
                    <name>William Merrill</name>
                    <name>Elli Mylonas</name>
                    <name>David Smith</name>
                </respStmt>
                <funder n="org:NEH">The National Endowment for the Humanities</funder>
            </titleStmt>
            <extent/>
            <publicationStmt>
                <publisher>Trustees of Tufts University</publisher>
                <pubPlace>Medford, MA</pubPlace>
                <authority>Perseus Project</authority>
            </publicationStmt>
            <sourceDesc default="false">
                <listBibl default="false">
                    <biblStruct default="false">
                        <monogr>
                            <title> Titi Livi ab urbe condita libri editionem priman curavit
                                Guilelmus Weissenborn editio altera auam curavit Mauritius Mueller
                                Pars IV. Libri XLI-CXLII Fragmenta. Index. </title>
                            <author>Titus Livius</author>
                            <editor role="editor">W. Weissenborn</editor>
                            <editor role="editor">H. J. Müller</editor>
                            <imprint>
                                <pubPlace>Leipzig</pubPlace>
                                <publisher>Teubner</publisher>
                                <date>1911</date>
                            </imprint>
                            <biblScope type="volume">4</biblScope>
                        </monogr>
                    </biblStruct>
                </listBibl>
            </sourceDesc>
        </fileDesc>
        <encodingDesc>
            <refsDecl>
                <refState unit="book" delim="."/>
                <refState n="chunk" unit="chapter" delim="."/>
                <refState unit="section"/>
            </refsDecl>
        </encodingDesc>
        <profileDesc>
            <langUsage default="false">
                <language ident="la">Latin </language>
                <language ident="en">English </language>
                <language ident="de">German </language>
                <language ident="greek">Greek </language>
            </langUsage>
        </profileDesc>
        <revisionDesc>
            <!--
            <change>
                <date>2006/7/13</date>
                <respStmt>
                    <name>Gregory Crane</name>
                    <resp>ed.</resp>
                </respStmt>
                <item> </item>
            </change>
        -->
            <change when="2014-10-09" who="Stella Dee">edited markup</change>
        </revisionDesc>
    </teiHeader>
    <text xml:lang="la">
        <body>
            <div part="N" sample="complete" org="uniform" n="41" type="book">
                <head>liber XLI</head>
                <p>
                    <milestone n="1" unit="chapter"/>
                    <milestone n="1" unit="section"/>
                    <gap/> a patre in pace habitam armasse eoque iuventuti praedandi cupidae
                    pergratus esse dicebatur. consilium de Histrico bello cum haberet consul, alii
                    gerendum extemplo, antequam contrahere copias hostes possent, alii consulendum
                    prius senatum censebant. vicit sententia, quae diem non proferebat. <milestone
                        n="2" unit="section"/> profectus ab Aquileia consul castra ad lacum Timavi
                    posuit; imminet mari is lacus. eodem decem navibus C. Furius duumvir navalis
                    venit. <milestone n="3" unit="section"/> adversus Illyriorum classem creati
                    duumviri navales erant, qui tuendae viginti navibus <pb n="p.2"/> maris superi
                    orae Anconam velut cardinem haberent; inde L. Cornelius dextra litora usque ad
                    Tarentum, C. Furius laeva usque ad Aquileiam tueretur. <milestone n="4"
                        unit="section"/> eae naves ad proximum portum in Histriae fines cum
                    onerariis et magno commeatu missae, secutusque cum legionibus consul quinque
                    ferme milia a mari posuit castra. <milestone n="5" unit="section"/> in portu
                    emporium brevi perfrequens factum, omniaque hinc in castra supportabantur. et,
                    quo id tutius fieret, stationes ab omnibus castrorum partibus circumdatae sunt:
                        <milestone n="6" unit="section"/> in Histriam versum praesidium stativum,
                    repentina cohors Placentina opposita; inter mare et castra et, ut idem
                    aquatoribus ad fluvium esset praesidium, M. Aebutius tribunus militum secundae
                    legionis duos manipulos militum ducere iussus est; <milestone n="7"
                        unit="section"/> T. et C. Aelii tribuni militum legionem tertiam, quae
                    pabulatores et lignatores tueretur, via, quae Aquileiam fert, duxerant.
                        <milestone n="8" unit="section"/> ab eadem regione mille ferme passuum
                    castra erant Gallorum: Catmelus regulus praeerat tribus haud amplius milibus
                    armatorum. <milestone n="2" unit="chapter"/>
                    <milestone n="1" unit="section"/> Histri, ut primum ad lacum Timavi castra
                    Romana sunt mota, ipsi post collem occulto loco consederunt, et inde obliquis
                    itineribus agmen sequebantur, in omnem occasionem intenti; <milestone n="2"
                        unit="section"/> nec quicquam eos, quae terra marique agerentur, fallebat.
                        <milestone n="3" unit="section"/> postquam stationes invalidas esse pro
                    castris, forum turba inermi frequens inter castra et mare mercantium sine ullo
                    terrestri aut maritimo munimento viderunt, duo simul praesidia, Placentinae
                    cohortis et manipulorum secundae legionis, adgrediuntur. <milestone n="4"
                        unit="section"/> nebula matutina texerat inceptum; qua dilabente ad primum
                    teporem solis perlucens iam aliquid, incerta tamen, ut solet, lux speciem omnium
                    multiplicem intuenti reddens, tum quoque frustrata Romanos, multo maiorem iis,
                    quam erat, hostium aciem ostendit. <milestone n="5" unit="section"/> qua territi
                    utriusque stationis milites ingenti tumultu cum in castra confugissent, haud
                    paulo ibi plus, quam quod secum ipsi attulerant, terroris fecerunt. <milestone
                        n="6" unit="section"/> nam neque dicere, quid fugissent, nec percunctantibus
                    reddere <pb n="p.3"/> responsum poterant; et clamor in portis, ut ubi nulla
                    esset statio, quae sustineret impetum, audiebatur; et concursatio in obscuro
                    incidentium aliorum in alios incertum fecerat, an hostis intra vallum esset.
                        <milestone n="7" unit="section"/> una vox audiebatur ad mare vocantium; id
                    forte temere ab uno exclamatum totis passim personabat castris. <milestone n="8"
                        unit="section"/> itaque primo, velut iussi id facere, pauci, armati <hi
                        rend="italics">alii,</hi> maior pars inermes, ad mare decurrunt, dein
                    plures, postremo prope omnes, et ipse consul, cum frustra revocare fugientes
                    conatus nec imperio nec auctoritate nec precibus ad extremum valuisset.
                        <milestone n="9" unit="section"/> unus remansit M. Licinius Strabo, tribunus
                    militum secundae legionis, cum tribus signis ab legione sua relictus. hunc in
                    vacua castra impetu facto Histri, cum alius armatus iis nemo obviam isset, in
                    praetorio instruentem atque adhortantem suos oppresserunt. <milestone n="10"
                        unit="section"/> proelium atrocius quam pro paucitate resistentium fuit, nec
                    ante finitum est, quam tribunus militum quique circa eum constiterant interfecti
                    sunt. <milestone n="11" unit="section"/> praetorio deiecto <hi rend="italics"
                        >direptisque,</hi> quae ibi fuerunt, ad quaestorium, forum quintanamque
                    hostes pervenerunt. <milestone n="12" unit="section"/> ibi cum omnium rerum
                    paratam expositamque copiam et stratos lectos in quaestorio invenissent, regulus
                    accubans epulari coepit. <milestone n="13" unit="section"/> mox idem ceteri
                    omnes, armorum hostiumque obliti, faciunt; et, ut quibus insuetus liberalior
                    victus esset, avidius vino ciboque corpora onerant. </p>
                <p>
                    <milestone n="3" unit="chapter"/>
                    <milestone n="1" unit="section"/> nequaquam eadem est tum rei forma apud
                    Romanos; terra mari trepidatur; nautici tabernacula detendunt commeatumque in
                    litore expositum in naves rapiunt; <milestone n="2" unit="section"/> milites in
                    scaphas et mare territi ruunt; nautae metu, ne compleantur navigia, alii turbae
                    obsistunt, alii ab litore naves in altum expellunt. <milestone n="3"
                        unit="section"/> inde certamen, mox etiam pugna cum vulneribus et caede in
                    vicem militum nautarumque oritur, donec iussu consulis procul a terra classis
                    submota est. secernere inde inermes ab armatis coepit. <milestone n="4"
                        unit="section"/> vix mille ducenti ex tanta multitudine, qui arma haberent,
                    perpauci equites, qui equos <pb n="p.4"/> secum eduxissent, inventi sunt; cetera
                    deformis turba velut lixarum calonumque, praeda <sic>fere</sic> futura, si belli
                    hostes meminissent. <milestone n="5" unit="section"/> tunc demum nuntius <hi
                        rend="italics">missus</hi> ad tertiam legionem revocandam et Gallorum
                    praesidium; et simul ex omnibus locis ad castra recipienda demendamque
                    ignominiam rediri coeptum est. <milestone n="6" unit="section"/> tribuni militum
                    tertiae legionis pabulum lignaque proicere iubent, centurionibus imperant, ut
                    graviores aetate milites binos in ea iumenta, ex quibus onera deiecta erant,
                    imponant; equites ut singulos e iuvenibus pedites secum in equos tollant:
                        <milestone n="7" unit="section"/> egregiam gloriam legionis fore, si castra
                    metu secundanorum amissa sua virtute recipiant. et recipi facile esse, si in
                    praeda occupati barbari subito opprimantur; <milestone n="8" unit="section"/>
                    sicut ceperint, posse capi. summa militum alacritate adhortatio audita est.
                    ferunt citati signa, nec signiferos armati morantur. priores tamen consul
                    copiaeque, quae a mari reducebantur, ad vallum accesserunt. <milestone n="9"
                        unit="section"/> L. Atius, tribunus primus secundae legionis, non hortabatur
                    modo milites, sed docebat etiam, si victores Histri, quibus armis cepissent
                    castra, iisdem capta retinere in animo haberent, primum exutum castris hostem ad
                    mare persecuturos fuisse, deinde stationes certe pro vallo habituros: <milestone
                        n="10" unit="section"/> vino somnoque veri simile esse mersos iacere.
                        <milestone n="4" unit="chapter"/>
                    <milestone n="1" unit="section"/> sub haec A. Baeculonium, signiferum suum,
                    notae fortitudinis virum, inferre signum iussit. ille, si <del
                        status="unremarkable">unum</del> se sequerentur, quo celerius fieret,
                    facturum dixit; <milestone n="2" unit="section"/> conisusque cum trans vallum
                    signum traiecisset, primus omnium portam intravit. <milestone n="3"
                        unit="section"/> et parte alia T. et C. Aelii, tribuni militum tertiae
                    legionis, cum equitatu adveniunt. confestim et quos binos oneraria in iumenta
                    imposuerant secuti, et consul cum toto agmine. <milestone n="4" unit="section"/>
                    at Histrorum pauci, qui modice vino usi erant, memores fuerant fugae, aliis
                    somno mors continuata est; integraque sua omnia Romani, praeterquam quod vini
                    cibique absumptum erat, receperunt. <milestone n="5" unit="section"/> aegri
                    quoque milites, qui in castris relicti fuerant, postquam intra vallum suos
                    senserunt, armis arreptis caedem ingentem <pb n="p.5"/> fecerunt. <milestone
                        n="6" unit="section"/> ante omnes insignis opera fuit C. Popili equitis;
                    Sabello cognomen erat. is pede saucio relictus longe plurimos hostium occidit.
                        <milestone n="7" unit="section"/> ad octo milia Histrorum sunt caesa, captus
                    nemo, quia ira et indignatio immemores praedae fecit. rex tamen Histrorum
                    temulentus ex convivio, raptim a suis in equum impositus, fugit. <milestone
                        n="8" unit="section"/> ex victoribus ducenti triginta septem milites
                    perierunt, plures in matutina fuga quam in recipiendis castris. </p>
                <p>
                    <milestone n="5" unit="chapter"/>
                    <milestone n="1" unit="section"/> forte ita evenit, ut Cn. et L. Gavillii
                    Novelli, Aquileienses, cum commeatu venientes, ignari prope in capta castra ab
                    Histris inciderent. <milestone n="2" unit="section"/> ii cum Aquileiam relictis
                    impedimentis refugissent, omnia terrore ac tumultu non Aquileiae modo, sed Romae
                    quoque post paucos dies inpleverunt; <milestone n="3" unit="section"/> quo non
                    capta tantum castra ab hostibus nec fuga, quae vera erant, sed perditas res
                    deletumque exercitum omnem allatum est. <milestone n="4" unit="section"/>
                    itaque, quod in tumultu fieri solet, dilectus extra ordinem non in urbe tantum,
                    sed tota Italia indicti. duae legiones civium Romanorum conscriptae, et decem
                    milia peditum cum equitibus quingentis sociis nominis Latini imperata.
                        <milestone n="5" unit="section"/> M. Iunius consul transire in Galliam et ab
                    civitatibus provinciae eius, quantum quaeque posset, militum exigere iussus.
                        <milestone n="6" unit="section"/> simul decretum, ut Ti. Claudius praetor
                    militibus legionis quartae et socium Latini nominis quinque milibus, equitibus
                    ducentis quinquaginta, Pisas ut convenirent, ediceret, eamque provinciam, dum
                    consul inde abesset, tutaretur; <milestone n="7" unit="section"/> M. Titinius
                    praetor legionem primam, parem numerum sociorum peditum equitumque, Ariminum
                    convenire iuberet. <milestone n="8" unit="section"/> Nero paludatus Pisas in
                    provinciam est profectus; Titinius C. Cassio tribuno militum Ariminum, qui
                    praeesset legioni, misso dilectum Romae habuit. <milestone n="9" unit="section"
                    /> M. Iunius consul ex Liguribus in provinciam Galliam transgressus, auxiliis
                    protinus per civitates Galliae militibusque coloniis imperatis, Aquileiam
                    pervenit. <milestone n="10" unit="section"/> ibi certior factus exercitum
                    incolumem esse, scriptis litteris Romam, ne tumultuarentur, ipse remissis
                    auxiliis, quae Gallis imperaverat, ad collegam <pb n="p.6"/> est profectus.
                        <milestone n="11" unit="section"/> Romae magna ex necopinato laetitia fuit:
                    dilectus omissus est, exauctorati, qui sacramento dixerant, et exercitus, qui
                    Arimini pestilentia adfectus erat, domum dimissus. <milestone n="12"
                        unit="section"/> Histri magnis copiis cum castra haud procul consulis
                    castris haberent, postquam alterum consulem cum exercitu novo advenisse
                    audierunt, passim in civitates dilapsi sunt. consules Aquileiam in hiberna
                    legiones reduxerunt. </p>
                <p>
                    <milestone n="6" unit="chapter"/>
                    <milestone n="1" unit="section"/> sedato tandem Histrico tumultu senatus
                    consultum factum est, ut consules inter se compararent, uter eorum ad comitia
                    habenda Romam rediret. <milestone n="2" unit="section"/> cum absentem Manlium
                    tribuni plebis <hi rend="italics">A.</hi> Licinius Nerva et C. Papirius Turdus
                    in contionibus lacerarent rogationemque promulgarent, ne Manlius post idus
                    Martias—prorogatae namque consulibus iam in annum provinciae erant—imperium
                    retineret, ut causam extemplo dicere, <milestone n="3" unit="section"/> cum
                    abisset magistratu, posset, huic rogationi Q. Aelius collega intercessit
                    magnisque contentionibus obtinuit, ne perferretur. </p>
                <p>
                    <milestone n="4" unit="section"/> per eos dies Ti. Sempronius Gracchus et L.
                    Postumius Albinus ex Hispania Romam cum revertissent, senatus iis a M. Titinio
                    praetore datus in aede Bellonae ad disserendas res, quas gessissent,
                    postulandosque honores meritos <hi rend="italics">et</hi> ut diis immortalibus
                    haberetur honos. </p>
                <p>
                    <milestone n="5" unit="section"/> eodem tempore et in Sardinia magnum tumultum
                    esse litteris T. Aebuti praetoris cognitum est, quas filius eius ad senatum
                    attulerat. <milestone n="6" unit="section"/> Ilienses adiunctis Balarorum
                    auxiliis pacatam provinciam invaserant, nec eis invalido exercitu et magna parte
                    pestilentia absumpto resisti poterat. <milestone n="7" unit="section"/> eadem et
                    Sardorum legati nuntiabant orantes, ut urbibus saltem—iam enim agros deploratos
                    esse—opem senatus ferret. haec legatio totumque, quod ad Sardiniam pertinebat,
                    ad novos magistratus reiectum est. </p>
                <p>
                    <milestone n="8" unit="section"/> aeque miserabilis legatio Lyciorum, qui
                    crudelitatem Rhodiorum, quibus ab L. Cornelio Scipione attributi erant,
                    querebantur: <milestone n="9" unit="section"/> fuisse <hi rend="italics">se</hi>
                    sub dicione Antiochi; eam <pb n="p.7"/> regiam servitutem conlatam cum praesenti
                    statu praeclaram libertatem visam. non publice tantum se premi imperio, sed
                    singulos iustum pati servitium. <milestone n="10" unit="section"/>
                    <del status="unremarkable">iustos</del> coniuges liberosque vexari; in corpus,
                    in tergum saeviri; famam, quod indignum sit, maculari dehonestarique; et palam
                    res odiosas fieri iuris etiam usurpandi causa, ne pro dubio habeant, nihil inter
                    se et argento parata mancipia interesse. <milestone n="11" unit="section"/>
                    motus his senatus litteras Lyciis ad Rhodios dedit, nec Lycios Rhodiis nec ullos
                    alii cuiquam, qui nati liberi sint, in servitutem dari placere; <milestone
                        n="12" unit="section"/> Lycios ita sub Rhodiorum simul imperio et tutela
                    esse, ut in dicione populi Romani civitates sociae sint. </p>
                <p>
                    <milestone n="7" unit="chapter"/>
                    <milestone n="1" unit="section"/> triumphi deinde ex Hispania duo continui acti.
                        <milestone n="2" unit="section"/> prior Sempronius Gracchus de Celtiberis
                    sociisque eorum, postero die L. Postumius de Lusitanis aliisque eiusdem regionis
                    Hispanis triumphavit. quadraginta milia pondo argenti <del status="unremarkable"
                        >Ti.</del> Gracchus transtulit, viginti milia Albinus. <milestone n="3"
                        unit="section"/> militibus denarios quinos vicenos, duplex centurioni,
                    triplex equiti ambo diviserunt; sociis tantumdem quantum Romanis. </p>
                <p>
                    <milestone n="4" unit="section"/> per eosdem forte dies M. Iunius consul ex
                    Histria comitiorum causa Romam venit. <milestone n="5" unit="section"/> eum cum
                    in senatu fatigassent interrogationibus tribuni plebis Papirius et Licinius de
                    iis, quae in Histria essent acta, in contionem quoque produxerunt. <milestone
                        n="6" unit="section"/> ad quae cum consul se dies non plus undecim in ea
                    provincia fuisse responderet, quae se absente acta essent, se quoque, ut illos,
                    fama comperta habere, <milestone n="7" unit="section"/> exsequebantur deinde
                    quaerentes, quid ita non potius A. Manlius Romam venisset, ut rationem redderet
                    populo Romano, cur ex Gallia provincia, quam sortitus esset, in Histriam
                    transisset? <milestone n="8" unit="section"/> quando id bellum senatus
                    decrevisset, quando <del status="unremarkable">id bellum</del> populus Romanus
                    iussisset? at hercule privato quidem consilio bellum susceptum esse, sed gestum
                    prudenter fortiterque. <milestone n="9" unit="section"/> immo, utrum susceptum
                    sit nequius an inconsultius gestum, dici non posse. stationes duas necopinantes
                    ab Histris <pb n="p.8"/> oppressas, castra Romana capta, quod peditum, quod
                    equitum in castris fuerit <hi rend="italics">caesum</hi> ; ceteros inermes
                    fusosque, ante omnes consulem ipsum, ad mare ac naves fugisse. <milestone n="10"
                        unit="section"/> privatum rationem redditurum earum rerum esse, quoniam
                    consul noluisset. </p>
                <p>
                    <milestone n="8" unit="chapter"/>
                    <milestone n="1" unit="section"/> comitia deinde habita. consules creati C.
                    Claudius Pulcher Ti. Sempronius Gracchus. et postero die praetores facti P.
                    Aelius Tubero iterum C. Quinctius Flamininus C. Numisius L. Mummius Cn.
                    Cornelius Scipio C. Valerius Laevinus. <milestone n="2" unit="section"/>
                    Tuberoni urbana iurisdictio, Quinctio peregrina evenit, Numisio Sicilia, Mummio
                    Sardinia; sed ea propter belli magnitudinem provincia consularis facta. <del
                        status="unremarkable">Gracchus eam sortitur, Histriam Claudius.</del>
                    <milestone n="3" unit="section"/> Scipio et Laevinus Galliam in duas divisam
                    provincias sortiti sunt. <milestone n="4" unit="section"/> idibus Martiis, quo
                    die Sempronius Claudiusque consulatum inierunt, mentio tantum de provinciis
                    Sardinia Histriaque et utriusque hostibus fuit, qui in his provinciis bellum
                    concivissent. <milestone n="5" unit="section"/> postero die legati Sardorum, qui
                    ad novos magistratus dilati erant, <hi rend="italics">et</hi> L. Minucius
                    Thermus, qui legatus Manli consulis in Histria fuerat, in senatum venit. ab his
                    edoctus est senatus, quantum belli eae provinciae haberent. </p>
                <p>
                    <milestone n="6" unit="section"/> moverunt senatum et legationes socium nominis
                    Latini, quae et censores et priores consules fatigaverant, tandem in senatum
                    introductae. <milestone n="7" unit="section"/> summa querellarum erat, cives
                    suos Romae censos plerosque Romam commigrasse; quod si permittatur, perpaucis
                    lustris futurum, ut deserta oppida, deserti agri nullum militem dare possint.
                        <milestone n="8" unit="section"/> Fregellas quoque milia quattuor familiarum
                    transisse ab se Samnites Paelignique querebantur, neque eo minus aut hos aut
                    illos in dilectu militum dare. <milestone n="9" unit="section"/> genera autem
                    fraudis duo mutandae viritim civitatis inducta erant. lex sociis <del
                        status="unremarkable">ac</del> nominis Latini, qui stirpem ex sese domi
                    relinquerent, dabat, ut cives Romani fierent. ea lege male utendo alii sociis,
                    alii populo Romano iniuriam faciebant. <milestone n="10" unit="section"/> nam et
                        <pb n="p.9"/> ne stirpem domi relinquerent, liberos suos quibuslibet Romanis
                    in eam condicionem, ut manu mitterentur, mancipio dabant, libertinique cives
                    essent; et quibus stirps deesset, quam relinquerent, ut cives Romani <gap/>
                    fiebant. <milestone n="11" unit="section"/> postea his quoque imaginibus iuris
                    spretis, promiscue sine lege, sine stirpe in civitatem Romanam per migrationem
                    et censum transibant. <milestone n="12" unit="section"/> haec ne postea fierent,
                    petebant legati, et ut redire in civitates iuberent socios; deinde ut lege
                    caverent, ne quis quem civitatis mutandae causa suum faceret neve alienaret; et
                    si quis ita civis Romanus factus esset, <hi rend="italics">civis ne esset.</hi>
                    haec impetrata ab senatu. </p>
                <p>
                    <milestone n="9" unit="chapter"/>
                    <milestone n="1" unit="section"/> provinciae deinde, quae in bello erant,
                    Sardinia atque Histria <hi rend="italics">consulibus</hi> decretae. <milestone
                        n="2" unit="section"/> in Sardiniam duae legiones scribi iussae, quina milia
                    in singulas et duceni pedites, treceni equites, et duodecim milia peditum
                    sociorum ac Latini nominis et sescenti equites et decem quinqueremes naves, si
                    deducere ex navalibus vellet. <milestone n="3" unit="section"/> tantumdem
                    peditum equitumque in Histriam, quantum in Sardiniam, decretum. et legionem unam
                    cum equitibus trecentis, et quinque milia peditum sociorum et ducentos
                    quinquaginta mittere equites in Hispaniam consules ad M. Titinium iussi.
                        <milestone n="4" unit="section"/> priusquam consules provincias sortirentur,
                    prodigia nuntiata sunt: <milestone n="5" unit="section"/> lapidem in agro
                    Crustumino in lucum Martis de caelo cecidisse; puerum trunci corporis in agro
                    Romano natum et quadrupedem anguem visum; et Capuae multa in foro aedificia de
                    caelo tacta; et Puteolis duas naves fulminis ictu concrematas esse. <milestone
                        n="6" unit="section"/> inter haec, quae nuntiabantur, lupus etiam Romae
                    interdiu agitatus, cum Collina porta intrasset, per Esquilinam magno
                    consectantium tumultu evasit. <milestone n="7" unit="section"/> eorum
                    prodigiorum causa consules maiores hostias immolarunt, et diem unum circa omnia
                    pulvinaria supplicatio fuit. <milestone n="8" unit="section"/> sacrificiis rite
                    perfectis provincias sortiti sunt; Claudio Histria, Sempronio Sardinia obvenit. </p>
                <p>
                    <milestone n="9" unit="section"/> legem dein de sociis C. Claudius tulit <hi
                        rend="italics">ex</hi> senatus consulto <pb n="p.10"/> et edixit, qui socii
                        <del status="unremarkable">ac</del> nominis Latini, ipsi maioresve eorum, M.
                    Claudio T. Quinctio censoribus postve ea apud socios nominis Latini censi
                    essent, ut omnes in suam quisque civitatem ante kal. Novembres redirent.
                        <milestone n="10" unit="section"/> quaestio, qui ita non redissent, L.
                    Mummio praetori decreta est. <milestone n="11" unit="section"/> ad legem et
                    edictum consulis senatus consultum adiectum est, ut dictator, consul, interrex,
                    censor, praetor, qui nunc esset <hi rend="italics">quive postea futurus
                        esset,</hi> apud eorum quem <hi rend="italics">qui</hi> manu mitteretur, in
                    libertatem vindicaretur, ut ius iurandum daret, qui eum manu mitteret, civitatis
                    mutandae causa manu non mittere; in quo id non iuraret, eum manu mittendum non
                    censuerunt. <milestone n="12" unit="section"/> haec in posterum cauta iussique
                    edicto C. Claudi cons. <gap/> Claudio decreta est. </p>
                <p>
                    <milestone n="10" unit="chapter"/>
                    <milestone n="1" unit="section"/> dum haec Romae geruntur, M. Iunius et A.
                    Manlius, qui priore anno consules fuerant, cum Aquileiae hibernassent, principio
                    veris in finis Histrorum exercitum introducerunt; <milestone n="2"
                        unit="section"/> ubi cum effuse popularentur, dolor magis et indignatio
                    diripi res suas cernentis Histros, quam certa spes, satis sibi virium adversus
                    duos exercitus <hi rend="italics">esse,</hi> excivit. <milestone n="3"
                        unit="section"/> concursu ex omnibus populis iuventutis facto repentinus et
                    tumultuarius exercitus acrius primo impetu quam perseverantius pugnavit.
                        <milestone n="4" unit="section"/> ad quattuor milia eorum in acie caesa;
                    ceteri omisso bello in civitates passim diffugerunt. inde legatos primum ad
                    pacem petendam in castra Romana, deinde obsides imperatos miserunt. <milestone
                        n="5" unit="section"/> haec cum Romae cognita litteris proconsulum essent,
                    C. Claudius consul veritus, ne forte eae res provinciam <hi rend="italics"
                        >et</hi> exercitum sibi adimerent, non votis nuncupatis, non paludatis
                    lictoribus, uno omnium certiore facto collega, nocte profectus, praeceps in
                    provinciam abiit; ubi inconsultius quam venerat se gessit. <milestone n="6"
                        unit="section"/> nam cum contione advocata fugam e castris A. Manlio
                    adversis auribus militum, quippe qui primi ipsi fugissent, obiectasset <hi
                        rend="italics">et</hi> ingessisset probra M. Iunio, quod se dedecoris socium
                    collegae fecisset, ad extremum utrumque decedere provincia iussit. <milestone
                        n="7" unit="section"/>
                    <hi rend="italics">ad</hi>
                    <pb n="p.11"/> quod cum illi tum consulis imperio dicto audientes futuros esse
                    dicerent, cum is more maiorum, secundum vota in Capitolio nuncupata, lictoribus
                    paludatis profectus ab urbe esset, <milestone n="8" unit="section"/> furens ira
                    vocatum, qui pro quaestore Manli erat, catenas poposcit, vinctos se Iunium
                    Manliumque minitans Romam missurum. <milestone n="9" unit="section"/> ab eo
                    quoque spretum consulis imperium est; et circumfusus exercitus, favens
                    imperatorum causae et consuli infestus, animos ad non parendum addebat.
                        <milestone n="10" unit="section"/> postremo fatigatus consul et contumeliis
                    singulorum et multitudinis—nam insuper inridebant—ludibriis, nave eadem, qua
                    venerat, Aquileiam redit. <milestone n="11" unit="section"/> inde collegae
                    scripsit, ut militum novorum ei parti, quae scripta in Histriam provinciam
                    esset, ediceret, Aquileiam ut conveniret, ne quid se Romae teneret, quo minus
                    votis nuncupatis paludatus ab urbe exiret. <milestone n="12" unit="section"/>
                    haec a collega obsequenter facta, brevisque dies ad conveniendum edicta est.
                    Claudius prope consecutus est litteras suas. <milestone n="13" unit="section"/>
                    contione adveniens de Manlio et Iunio habita, non ultra triduum moratus Romae,
                    paludatis lictoribus votisque in Capitolio nuncupatis, in provinciam aeque ac
                    prius praecipiti celeritate abit. <milestone n="11" unit="chapter"/>
                    <milestone n="1" unit="section"/> paucis ante diebus Iunius Manliusque oppidum
                    Nesattium, quo se principes Histrorum et regulus ipse Aepulo receperat, summa vi
                    oppugnare coeperant. <milestone n="2" unit="section"/> eo Claudius duabus
                    legionibus novis adductis, vetere exercitu cum suis ducibus dimisso, ipse
                    oppidum circumsedit et vineis oppugnare intendit, <milestone n="3"
                        unit="section"/> amnemque praeterfluentem moenia, qui et impedimento
                    oppugnantibus erat et aquationem Histris praebebat, multorum dierum opere
                    exceptum novo alveo avertit. <milestone n="4" unit="section"/> ea res barbaros
                    miraculo terruit abscisae aquae: et ne tum quidem memores pacis, in caedem
                    coniugum ac liberorum versi, etiam ut spectaculo hostibus tam foedum facinus
                    esset, palam in muris trucidatos praecipitabant. <milestone n="5" unit="section"
                    /> inter simul complorationem feminarum puerorumque, simul nefandam caedem,
                    milites transgressi murum oppidum intrarunt. <milestone n="6" unit="section"/>
                    cuius capti tumultum ubi ex pavido clamore fugientium <pb n="p.12"/> accepit
                    rex, traiecit ferro pectus, ne vivus caperetur; <milestone n="7" unit="section"
                    /> ceteri capti aut occisi. duo deinde oppida, Mutila et Faveria, vi capta et
                    deleta. <milestone n="8" unit="section"/> praeda, ut in gente inopi, spe maior
                    fuit, et omnis militibus concessa est. quinque milia capitum sescenta triginta
                    duo sub corona venierunt. auctores belli virgis caesi et securi percussi.
                        <milestone n="9" unit="section"/> Histria tota trium oppidorum excidio et
                    morte regis pacata est; omnesque undique populi obsidibus datis in dicionem
                    venerunt. </p>
                <p>
                    <milestone n="10" unit="section"/> sub Histrici finem belli apud Ligures
                    concilia de bello haberi coepta. <milestone n="12" unit="chapter"/>
                    <milestone n="1" unit="section"/> Ti. Claudius proconsul, qui praetor priore
                    anno fuerat, cum praesidio legionis unius Pisis praeerat. <milestone n="2"
                        unit="section"/> cuius litteris senatus certior factus, eas ipsas litteras
                    ad C. Claudium—nam alter consul iam in Sardiniam traiecerat— <milestone n="3"
                        unit="section"/> deferendas censet et adicit decretum, quoniam Histria
                    provincia confecta esset, si ei videretur, exercitum traduceret in Ligures.
                        <milestone n="4" unit="section"/> simul ex litteris consulis, quas de rebus
                    in Histria gestis scripserat, in biduum supplicatio decreta. et <hi
                        rend="italics">ab</hi> altero consule Ti. Sempronio in Sardinia prospere res
                    gesta. <milestone n="5" unit="section"/> exercitum in agrum Sardorum Iliensium
                    induxit. Balarorum magna auxilia Iliensibus venerant; cum utraque gente signis
                    conlatis conflixit. fusi fugatique hostes castrisque exuti, duodecim milia
                    armatorum caesa. <milestone n="6" unit="section"/> postero die arma lecta conici
                    in acervum iussit consul sacrumque id Vulcano cremavit. victorem exercitum in
                    hiberna sociarum urbium reduxit. <milestone n="7" unit="section"/> et C.
                    Claudius litteris Ti. Claudi et senatus consulto accepto ex Histria legiones in
                    Ligures transduxit. <milestone n="8" unit="section"/> ad Scultennam flumen in
                    campos progressi castra habebant hostes, ibi cum iis acie dimicatum. quindecim
                    milia caesa, plus septingenti aut in proelio aut in castris—nam ea quoque
                    expugnata sunt—capti, et signa militaria unum et quinquaginta capta. <milestone
                        n="9" unit="section"/> Ligures, reliquiae caedis, in montes refugerunt,
                    passimque populanti campestris agros consuli nulla usquam apparuerunt arma.
                        <milestone n="10" unit="section"/> Claudius duarum gentium uno anno victor,
                        <pb n="p.13"/> duabus, quod raro alius, in consulatu pacatis provinciis
                    Romam revertit. </p>
                <p>
                    <milestone n="13" unit="chapter"/>
                    <milestone n="1" unit="section"/> prodigia eo anno nuntiata: in Crustumino avem
                    sanqualem, quam vocant, sacrum lapidem rostro cecidisse, <milestone n="2"
                        unit="section"/> bovem in Campania locutam, vaccam aeneam Syracusis ab
                    agresti tauro, qui a pecore aberrasset, initam ac semine adspersam. <milestone
                        n="3" unit="section"/> in Crustumino diem unum in ipso loco supplicatio
                    fuit, et in Campania bos alenda publice data, Syracusanumque prodigium expiatum
                    editis ab haruspicibus dis, quibus supplicaretur. </p>
                <p>
                    <milestone n="4" unit="section"/> pontufex eo anno mortuus est M. Claudius
                    Marcellus, qui consul censorque fuerat. in eius locum suffectus est pontifex
                    filius eius M. Marcellus. et Lunam colonia eodem anno duo milia civium Romanorum
                    sunt deducta. <milestone n="5" unit="section"/> triumviri deduxerunt P. Aelius
                        <hi rend="italics">M. Aemilius</hi> Lepidus Cn. Sicinius; quinquagena et
                    singula iugera et semisses agri in singulos dati sunt. de Liguribus captus ager
                    erat; Etruscorum ante quam Ligurum fuerat. </p>
                <p>
                    <milestone n="6" unit="section"/> C. Claudius consul ad urbem venit; cui, cum in
                    senatu de rebus in Histria Liguribusque prospere gestis <hi rend="italics"
                        >disseruisset,</hi> postulanti triumphus est decretus. <milestone n="7"
                        unit="section"/> triumphavit in magistratu de duabus simul gentibus. tulit
                    in eo triumpho denarium trecenta septem milia et victoriatum octoginta quinque
                    milia septingentos duos. militibus in singulos quini deni denarii dati, duplex
                    centurioni, triplex equiti. <milestone n="8" unit="section"/> sociis dimidio
                    minus quam civibus datum. itaque taciti, ut iratos esse sentires, secuti sunt
                    currum. </p>
                <p>
                    <milestone n="14" unit="chapter"/>
                    <milestone n="1" unit="section"/>
                    <hi rend="italics">Cum is</hi> triumphus de Liguribus agebatur, Ligures postquam
                    senserunt non consularem tantum exercitum Romam abductum, <milestone n="2"
                        unit="section"/> sed legionem ab Ti. Claudio Pisis dimissam, soluti metu,
                    clam exercitu indicto, per transversos limites superatis montibus in campos
                    degressi, agrum Mutinensem populati, repentino impetu coloniam ipsam ceperunt.
                        <milestone n="3" unit="section"/> id ubi Romam allatum est, senatus C.
                    Claudium consulem comitia primo quoque tempore habere iussit creatisque in annum
                    magistratibus <pb n="p.14"/> in provinciam redire et coloniam ex hostibus
                    eripere. <milestone n="4" unit="section"/> ita, uti censuit senatus, comitia
                    habita. consules creati Cn. Cornelius Scipio Hispallus Q. Petilius Spurinus.
                        <milestone n="5" unit="section"/> praetores inde facti M. Popilius Laenas P.
                    Licinius Crassus M. Cornelius Scipio L. Papirius Maso M. Aburius L. Aquilius
                    Gallus. <milestone n="6" unit="section"/> C. Claudio consuli prorogatum in annum
                    imperium et Gallia provincia; et ne Histri idem, quod et Ligures, facerent,
                    socios nominis Latini in Histriam mitteret, quos triumphi causa de provincia
                    deduxisset. </p>
                <p>
                    <milestone n="7" unit="section"/> Cn. Cornelio et Q. Petilio consulibus, quo die
                    magistratum inierunt, immolantibus Iovi singulis bubus, uti solet, in ea hostia,
                    qua Q. Petilius sacrificavit, in iocinere caput non inventum. id cum ad senatum
                    rettulisset, bove perlitare iussus. <milestone n="8" unit="section"/> de
                    provinciis deinde consultus senatus Pisas et Ligures provincias consulibus
                    decrevit; <milestone n="9" unit="section"/> cui Pisae provincia obvenisset, cum
                    magistratuum creandorum tempus esset, ad comitia reverti iussit. <milestone
                        n="10" unit="section"/> additum decreto, ut binas legiones novas scriberent
                    et trecenos equites; et dena milia peditum sociis nominique Latino et sescenos
                    imperarent equites. <milestone n="11" unit="section"/> Ti. Claudio prorogatum
                    est imperium in id tempus, quo in provinciam consul venisset. </p>
                <p>
                    <milestone n="15" unit="chapter"/>
                    <milestone n="1" unit="section"/> dum de iis rebus <hi rend="italics">in</hi>
                    senatu agitur, Cn. Cornelius evocatus a viatore, cum templo egressus esset,
                    paulo post redit confuso vultu et exposuit patribus conscriptis bovis
                    sescenaris, quem immolavisset, iocur diffluxisse. <milestone n="2"
                        unit="section"/> id se victimario nuntianti parum credentem ipsum aquam
                    effundi ex olla, ubi exta coquerentur, iussisse et vidisse ceteram integram
                    partem extorum, iecur omne inenarrabili tabe absumptum. <milestone n="3"
                        unit="section"/> territis eo prodigio patribus et alter. consul curam
                    adiecit, qui se, quod caput iocineri defuisset, tribus bubus perlitasse negavit.
                        <milestone n="4" unit="section"/> senatus maioribus hostiis usque ad
                    litationem sacrificari iussit. ceteris diis perlitatum ferunt; Saluti Petilium
                    perlitasse negant. inde consules praetoresque provincias sortiti. <milestone
                        n="5" unit="section"/> Pisae Cn. Cornelio, Ligures <hi rend="italics"
                        >Q.</hi> Petilio obvenerunt. <pb n="p.15"/> praetores L. Papirius Maso
                    urbanam, M. Aburius inter peregrinos sortiti sunt. M. Cornelius Scipio
                    Maluginensis Hispaniam ulteriorem, L. Aquilius Gallus Siciliam habuit.
                        <milestone n="6" unit="section"/> duo deprecati sunt, ne in provincias
                    irent, M. Popilius in Sardiniam: Gracchum eam provinciam pacare; ei T. Aebutium
                    praetorem adiutorem ab senatu datum esse. <milestone n="7" unit="section"/>
                    interrumpi tenorem rerum, in quibus peragendis continuatio ipsa efficacissima
                    esset, minime convenire; <milestone n="8" unit="section"/> inter traditionem
                    imperii novitatemque successoris, quae noscendis prius quam agendis rebus
                    inbuenda sit, saepe bene gerendae rei occasiones intercidere. <milestone n="9"
                        unit="section"/> probata Popilii excusatio est. P. Licinius Crassus
                    sacrificiis se impediri sollemnibus excusabat, ne in provinciam iret; <milestone
                        n="10" unit="section"/>
                    <hi rend="italics">ei</hi> citerior Hispania obvenerat. ceterum aut ire iussus
                    aut iurare pro contione sollemni sacrificio se prohiberi. id ubi in P. Licinio
                    ita statutum est, et ab se uti iusiurandum acciperent M. Cornelius postulavit,
                    ne in Hispaniam ulteriorem iret. praetores ambo in eadem verba iurarunt.
                        <milestone n="11" unit="section"/> M. Titinius et <hi rend="italics">T.</hi>
                    Fonteius proconsules manere cum eodem imperii iure in Hispania iussi; et ut in
                    supplementum his tria milia civium Romanorum cum equitibus ducentis, quinque
                    milia socium Latini nominis et trecenti equites mitterentur. </p>
                <p>
                    <milestone n="16" unit="chapter"/>
                    <milestone n="1" unit="section"/> Latinae feriae fuere ante diem tertium nonas
                    Maias, in quibus quia in una hostia magistratus Lanuvinus precatus non erat
                    populo Romano Quiritium, religioni fuit. <milestone n="2" unit="section"/> id
                    cum ad senatum relatum esset senatusque ad pontificum collegium reiecisset,
                    pontificibus, quia non recte factae Latinae essent, instaurari Latinas placuit,
                    Lanuvinos, quorum opera instaurandae essent, hostias praebere. <milestone n="3"
                        unit="section"/> accesserat ad religionem, <hi rend="italics">quod</hi> Cn.
                    Cornelius consul ex monte Albano rediens concidit et, parte membrorum captus, ad
                    Aquas Cumanas profectus ingravescente morbo Cumis decessit. <milestone n="4"
                        unit="section"/> sed inde mortuus Romam adlatus et funere magnifico elatus
                    sepultusque est. <milestone n="5" unit="section"/> pontifex idem fuerat. consul
                        <hi rend="italics">Q.</hi> Petilius cum <pb n="p.16"/> primum per auspicia
                    posset, collegae subrogando comitia habere iussus et Latinas edicere, comitia in
                        <hi rend="italics">ante</hi> diem tertium nonas Sextiles, <hi rend="italics"
                        >Latinas</hi> in ante diem tertium idus Sextiles edixit. <milestone n="6"
                        unit="section"/> plenis religionum animis prodigia insuper nuntiata: Tusculi
                    facem in caelo visam, Gabiis aedem Apollinis et privata aedificia conplura,
                    Graviscis murum portamque de caelo tacta. ea patres procurari, uti pontifices
                    censuissent, iusserunt. </p>
                <p>
                    <milestone n="7" unit="section"/> dum consules primum religiones, deinde alterum
                    alterius mors et comitia et Latinarum instauratio inpediunt, interim C. Claudius
                    exercitum ad Mutinam, quam Ligures priore anno ceperant, admovit. <milestone
                        n="8" unit="section"/> intra triduum, quam oppugnare coeperat, receptam ex
                    hostibus colonis restituit. octo milia ibi Ligurum intra muros caesa; <milestone
                        n="9" unit="section"/> litteraeque Romam extemplo scriptae, quibus non modo
                    rem exponeret, sed etiam gloriaretur sua virtute ac felicitate neminem iam cis
                    Alpis <hi rend="italics">esse</hi> hostem populi Romani, agrique aliquantum
                    captum, qui multis milibus hominum dividi viritim posset. <milestone n="17"
                        unit="chapter"/>
                    <milestone n="1" unit="section"/> et Ti. Sempronius eodem tempore in Sardinia
                    multis secundis proeliis Sardos perdomuit. <milestone n="2" unit="section"/>
                    quindecim milia hostium sunt caesa, omnes Sardorum populi, qui defecerant, in
                    dicionem redacti. stipendiariis veteribus duplex vectigal imperatum exactumque;
                    ceteri frumentum contulerunt. <milestone n="3" unit="section"/> pacata provincia
                    obsidibusque ex tota insula ducentis triginta acceptis legati Romam, qui ea
                    nuntiarent, missi, quique ab senatu peterent, ut ob eas res ductu auspicioque
                    Ti. Semproni prospere gestas diis inmortalibus honos haberetur ipsique decedenti
                    de provincia exercitum secum deportare liceret. <milestone n="4" unit="section"
                    /> senatus in aede Apollinis legatorum verbis auditis supplicationem in biduum
                    decrevit, et quadraginta maioribus hostiis consules sacrificare iussit, Ti.
                    Sempronium proconsulem exercitumque eo anno in provincia manere. </p>
                <p>
                    <milestone n="5" unit="section"/> comitia deinde consulis unius subrogandi, <hi
                        rend="italics">quae in</hi> ante diem tertium nonas Sextiles edicta erant,
                    eo ipso die sunt confecta. <milestone n="6" unit="section"/> Q. Petilius consul
                    collegam, qui extemplo <pb n="p.17"/> magistratum occiperet, creavit C. Valerium
                    Laevinum. ipse iam diu cupidus provinciae, cum opportunae cupiditati eius
                    litterae adlatae essent Ligures rebellasse, nonis Sextilibus paludatus <gap/> .
                        <hi rend="italics">senatus</hi> litteris auditis tumultus eius causa
                    legionem tertiam ad C. Claudium proconsulem in Galliam proficisci iussit, et
                    duumviros navales cum classe Pisas ire, qui Ligurum oram, maritumum quoque
                    terrorem admoventes, circumvectarentur. <milestone n="7" unit="section"/>
                    <milestone n="8" unit="section"/> eodem Pisas et. Q. Petilius consul ad
                    conveniendum exercitui <hi rend="italics">diem</hi> edixerat. <milestone n="9"
                        unit="section"/> et C. Claudius proconsul audita rebellione Ligurum praeter
                    eas copias, quas secum Parmae habebat, subitariis collectis militibus exercitum
                    ad fines Ligurum admovit. <milestone n="18" unit="chapter"/>
                    <milestone n="1" unit="section"/> hostes sub adventum C. Claudi, a quo duce de
                    meminerant nuper ad Scultennam flumen victos fugatosque, locorum magis praesidio
                    adversus infeliciter expertam vim quam armis se defensuri, duos montes Letum et
                    Ballistam ceperunt muroque insuper amplexi sunt. <milestone n="2" unit="section"
                    /> tardius ex agris demigrantes oppressi ad mille et quingenti perierunt;
                        <milestone n="3" unit="section"/> ceteri montibus se tenebant, et ne in metu
                    quidem feritatis ingenitae obliti saeviunt in praedam, quae Mutinae parta erat.
                    captivos cum foeda laceratione interficiunt; pecora in fanis trucidant verius
                    passim quam rite sacrificant. <milestone n="4" unit="section"/> satiati caede
                    animantium, quae inanima erant parietibus adfigunt, vasa omnis generis usui
                    magis quam <del status="unremarkable">ornamento</del> in speciem facta.
                        <milestone n="5" unit="section"/> Q. Petilius consul, ne absente se
                    debellaretur, litteras ad C. Claudium misit, ut cum exercitu ad se in Galliam
                    veniret: campis Macris se eum expectaturum. <milestone n="6" unit="section"/>
                    litteris acceptis Claudius ex Liguribus castra movit exercitumque ad campos
                    Macros consuli tradidit. eodem <del status="unremarkable">tempore</del> paucis
                    post diebus C. Valerius consul alter venit. <milestone n="7" unit="section"/>
                    ibi divisis copiis, <hi rend="italics">prius</hi> quam digrederentur, communiter
                    ambo exercitus lustraverunt. tum sortiti, quia non ab eadem utrumque parte
                    adgredi hostem placebat, regiones quas peterent. <milestone n="8" unit="section"
                    /> Valerium auspicato sortitum constabat, quod in templo fuisset; in <pb
                        n="p.18"/> Petilio id vitii factum postea augures responderunt, quod extra
                    templum sortem in sitellam † in templum latam foris ipse oporteret. <milestone
                        n="9" unit="section"/> profecti inde in diversas regiones. Petilius adversus
                    Ballistae et Leti iugum, quod eos montes perpetuo dorso inter se iungit, castra
                    habuit. <milestone n="10" unit="section"/> ibi adhortantem eum pro contione
                    milites, inmemorem ambiguitatis verbi, ominatum ferunt se eo die Letum capturum
                    esse. <milestone n="11" unit="section"/> duabus simul partibus subire in
                    adversos montes coepit. ea pars, in qua ipse erat, inpigre succedebat. alteram
                    hostes cum propulissent, ut restitueret rem inclinatam, consul equo advectus
                    suos quidem a fuga revocavit, ipse, dum incautius ante signa obversatur, missili
                    traiectus cecidit. <milestone n="12" unit="section"/> nec hostes ducem occisum
                    senserunt, et suorum pauci, qui viderant, haud neglegenter, ut qui in eo
                    victoriam verti scirent, corpus occultavere. <milestone n="13" unit="section"/>
                    alia multitudo peditum equitumque deturbatis hostibus montis sine duce cepere.
                    ad quinque milia Ligurum occisa; ex Romano exercitu duo et quinquaginta
                    ceciderunt. <milestone n="14" unit="section"/> super tam evidentem tristis
                    ominis eventum etiam ex pullario auditum est vitium in auspicio fuisse, nec id
                    consulem ignorasse. <milestone n="15" unit="section"/> C. Valerius audita * * *
                    periti religionum iurisque publici, quando duo ordinarii consules eius anni,
                    alter morbo, alter ferro perisset, suffectum consulem negabant recte comitia
                    habere posse. <milestone n="16" unit="section"/> * * * deduxit. <milestone
                        n="19" unit="chapter"/>
                    <milestone n="1" unit="section"/> cis Appenninum Garuli et Lapicini et Hergates,
                    trans Appenninum Friniates fuerant, intra Audenam amnem. P. Mucius cum iis, qui
                    Lunam Pisasque depopulati erant, bellum gessit, omnibusque in dicionem redactis
                    arma ademit. <milestone n="2" unit="section"/> ob eas res in Gallia Liguribusque
                    gestas duorum consulum ductu auspicioque senatus in triduum supplicationes
                    decrevit et quadraginta hostiis sacrificari iussit. </p>
                <p>
                    <milestone n="3" unit="section"/> et tumultus quidem Gallicus et Ligustinus, qui
                    principio <pb n="p.19"/> eius anni exortus fuerat, haud magno conatu brevi
                    oppressus erat; <milestone n="4" unit="section"/> belli Macedonici subibat iam
                    cura, miscente Perseo inter Dardanos Bastarnasque certamina. et legati, qui
                    missi ad res visendas in Macedoniam erant, iam reverterant Romam
                    renuntiaverantque bellum in Dardania esse. <milestone n="5" unit="section"/>
                    simul venerant et ab rege Perseo oratores, qui purgarent nec accitos ab eo
                    Bastarnas nec auctore eo quidquam facere. <milestone n="6" unit="section"/>
                    senatus nec liberavit eius culpae regem neque arguit; moneri eum tantum modo
                    iussit, ut etiam atque etiam curaret, ut sanctum habere foedus, quod ei cum
                    Romanis esset, videri posset. <milestone n="7" unit="section"/> Dardani cum
                    Bastarnas non modo non excedere finibus suis, quod speraverant, sed graviores
                    fieri in dies cernerent, subnixos Thracum accolarum et Scordiscorum auxiliis,
                    audendum aliquid vel temere rati, omnes undique armati ad oppidum, quod proximum
                    castris Bastarnarum erat, conveniunt. <milestone n="8" unit="section"/> hiems
                    erat, et id anni tempus elegerant, ut Thraces Scordiscique in fines suos
                    abirent. quod ubi ita factum et solos iam esse Bastarnas audierunt, bifariam
                    dividunt copias, pars ut recto itinere ad lacessendum ex aperto iret, pars devio
                    saltu circumducta ab tergo adgrederetur. <milestone n="9" unit="section"/>
                    ceterum priusquam circumire castra hostium possent, pugnatum est; victique
                    Dardani compelluntur in urbem, quae fere duodecim milia ab castris Bastarnarum
                    aberat. <milestone n="10" unit="section"/> victores confestim <hi rend="italics"
                        >secuti</hi> circumsidunt urbem, haud dubie postero die aut metu dedituris
                    se hostibus aut vi expugnaturi. <milestone n="11" unit="section"/> interim
                    Dardanorum altera manus, quae circumducta erat, ignara cladis suorum, castra
                    Bastarnarum sine praesidio relicta. * * * <milestone n="20" unit="chapter"/>
                    <milestone n="1" unit="section"/>
                    <gap/>
                    <hi rend="italics">Romano</hi> more, sella eburnea posita, ius dicebat
                    disceptabatque controversias minimarum rerum. <milestone n="2" unit="section"/>
                    adeoque nulli fortunae adhaerebat animus per omnia genera vitae errans, uti nec
                    sibi nec aliis, quinam homo esset, satis constaret. <milestone n="3"
                        unit="section"/> non adloqui amicos, vix notis familiariter arridere,
                    munificentia inaequali sese aliosque ludificari; <hi rend="italics"
                        >quibusdam</hi> honoratis magnoque aestimantibus <pb n="p.20"/> se puerilia,
                    ut escae aut lusus, munera dare, alios nihil expectantes ditare. <milestone
                        n="4" unit="section"/> itaque nescire, quid sibi vellet, quibusdam videri;
                    quidam ludere eum simpliciter, quidam haud dubie insanire aiebant. <milestone
                        n="5" unit="section"/> in duabus tamen magnis honestisque rebus vere regius
                    erat animus, in urbium donis et deorum cultu. <milestone n="6" unit="section"/>
                    Megalopolitanis in Arcadia murum se circumdaturum urbi est pollicitus maioremque
                    partem pecuniae dedit; Tegeae theatrum magnificum e marmore facere instituit;
                        <milestone n="7" unit="section"/> Cyzici <hi rend="italics">in</hi> prytaneo
                    — id est penetrale urbis, ubi publice, quibus is honos datus est, vescuntur —
                    vasa aurea mensae unius posuit. Rhodiis, <hi rend="italics">ut</hi> nihil unum
                    insigne, ita omnis generis, ut quaeque usus eorum postulaverunt, dona dedit.
                        <milestone n="8" unit="section"/> magnificentiae vero in deos vel Iovis
                    Olympii templum Athenis, unum in terris incohatum pro magnitudine dei, potest
                        <hi rend="italics">testis</hi> esse; <milestone n="9" unit="section"/> sed
                    et Delum aris insignibus statuarumque copia exornavit, et Antiochiae Iovis
                    Capitolini magnificum templum, non laqueatum auro tantum, sed parietibus totis
                    lammina inauratum, et alia multa in aliis locis pollicitus, quia perbreve tempus
                    regni eius fuit, non perfecit. <milestone n="10" unit="section"/> spectaculorum
                    quoque omnis generis magnificentia superiores reges vicit, reliquorum sui moris
                    et copia Graecorum artificum; <milestone n="11" unit="section"/> gladiatorum
                    munus, Romanae consuetudinis, primo maiore cum terrore hominum, insuetorum ad
                    tale spectaculum, quam voluptate dedit; <milestone n="12" unit="section"/>
                    deinde saepius dando et modo volneribus tenus, modo sine missione, etiam <del
                        status="unremarkable">et</del> familiare oculis gratumque id spectaculum
                    fecit, et armorum studium plerisque iuvenum accendit. <milestone n="13"
                        unit="section"/> itaque qui primo ab Roma magnis pretiis paratos gladiatores
                    accersere solitus erat, iam suo <gap/>
                    <hi rend="italics">Scipio</hi> inter peregrinos. <milestone n="21"
                        unit="chapter"/>
                    <milestone n="1" unit="section"/> M. Atilio praetori provincia Sardinia
                    obvenerat; <milestone n="2" unit="section"/> sed cum legione nova, quam consules
                    conscripserant, quinque milibus peditum, trecentis equitibus in Corsicam iussus
                    est transire. dum is ibi bellum gereret, Cornelio prorogatum imperium, <pb
                        n="p.21"/> uti obtineret Sardiniam. <milestone n="3" unit="section"/> Cn.
                    Servilio Caepioni in Hispaniam ulteriorem et P. Furio Philo in citeriorem tria
                    milia peditum Romanorum, equites centum quinquaginta, et socium Latini nominis
                    quinque milia peditum, trecenti equites, Sicilia L. Claudio sine supplemento
                    decreta. <milestone n="4" unit="section"/> duas praeterea legiones consules
                    scribere iussi cum iusto numero peditum equitumque, et decem milia peditum
                    sociis imperare et sescentos equites. <milestone n="5" unit="section"/> dilectus
                    consulibus eo difficilior erat, quod pestilentia, quae priore anno in boves
                    ingruerat, eo verterat in hominum morbos. qui inciderant, haud facile septimum
                    diem superabant; qui superaverant, longinquo, maxime quartanae, inplicabantur
                    morbo. <milestone n="6" unit="section"/> servitia maxime moriebantur; eorum
                    strages per omnis vias insepultorum erat. ne liberorum quidem funeribus Libitina
                    sufficiebat. cadavera intacta a canibus ac volturibus tabes absumebat;
                        <milestone n="7" unit="section"/> satisque constabat nec illo nec priore
                    anno in tanta strage boum hominumque volturium usquam visum. <milestone n="8"
                        unit="section"/> sacerdotes publici ea pestilentia mortui sunt Cn. Servilius
                    Caepio pontifex, pater praetoris, et Ti. Sempronius Ti. filius Longus decemvir
                    sacrorum et P. Aelius Paetus augur et Ti. Sempronius Gracchus et C. Mamilius
                    Atellus curio maximus <hi rend="italics">et</hi> M. Sempronius Tuditanus <hi
                        rend="italics">pontifex.</hi> pontifices suffecti sunt C. Sulpicius Galba
                    <gap/> in locum Tuditani. <milestone n="9" unit="section"/> augures suffecti
                    sunt in Gracchi locum T. Veturius Gracchus Sempronianus, in P. Aeli Q. Aelius
                    Paetus. decemvir sacrorum C. Sempronius Longus, curio maximus C. Scribonius
                    Curio sufficitur. <milestone n="10" unit="section"/> cum pestilentiae finis non
                    fieret, senatus decrevit, uti decemviri libros Sibyllinos adirent. <milestone
                        n="11" unit="section"/> ex decreto eorum diem unum supplicatio fuit, et Q.
                    Marcio Philippo verba praeeunte populus in foro votum concepit, si morbus
                    pestilentiaque ex agro Romano emota esset, biduum ferias ac supplicationem se
                    habiturum. <milestone n="12" unit="section"/> in Veienti agro biceps natus puer,
                    et Sinuessae unimanus, et Auximi puella cum dentibus, et arcus interdiu sereno
                    caelo super aedem Saturni in foro Romano <pb n="p.22"/> intentus, <milestone
                        n="13" unit="section"/> et tres simul soles effulserunt, et faces eadem
                    nocte plures per caelum lapsae sunt, et Lanuvini Caeritesque anguem in oppido
                    suo iubatum, aureis maculis sparsum, apparuisse adfirmabant, et in agro Campano
                    bovem locutum esse satis constabat. </p>
                <p>
                    <milestone n="22" unit="chapter"/>
                    <milestone n="1" unit="section"/> legati nonis Iuniis ex Africa redierunt, qui
                    convento prius Masinissa rege Carthaginem ierant; ceterum certius aliquanto,
                    quae Carthagine acta essent, ab rege scierant quam ab ipsis Carthaginiensibus.
                        <milestone n="2" unit="section"/> conpertum tamen adfirmaverunt legatos ab
                    rege Perseo venosse, iisque noctu senatum in aede Aesculapi datum esse. ab
                    Carthagine legatos in Macedoniam missos et rex adfirmaverat et ipsi parum
                    constanter negaverant. <milestone n="3" unit="section"/> in Macedoniam quoque
                    mittendos legatos senatus censuit. tres missi sunt, C. Laelius M. Valerius
                    Messalla Sex. Digitius. </p>
                <p>
                    <milestone n="4" unit="section"/> Perseus per id tempus, quia quidam Dolopum non
                    parebant et, de quibus ambigebatur rebus, disceptationem ab rege ad Romanos
                    revocabant, cum exercitu profectus sub ius iudiciumque suum totam coegit gentem.
                        <milestone n="5" unit="section"/> inde per Oetaeos montes transgressus,
                    religionibus quibusdam animo obiectis, oraclum aditurus Delphos escendit. cum in
                    media repente Graecia apparuisset, magnum non finitimis modo urbibus terrorem
                    praebuit, sed in Asiam quoque ad regem Eumenen nuntios tumultuosos misit.
                        <milestone n="6" unit="section"/> triduum non plus Delphis moratus, per
                    Pthiotidem Achaiam Thessaliamque sine damno iniuriaque eorum, per quorum <hi
                        rend="italics">fines</hi> iter fecit, in regnum rediit. <milestone n="7"
                        unit="section"/> nec earum tantum civitatium, per quas iturus erat, satis
                    habuit animos sibi conciliare; aut legatos aut litteras dimisit, petens, ne
                    diutius simultatum, quae cum patre suo fuissent, meminissent; nec enim tam
                    atroces fuisse eas, ut non cum ipso potuerint ac debuerint finiri; <milestone
                        n="8" unit="section"/> secum quidem omnia illis integra esse <hi
                        rend="italics">ad</hi> instituendam fideliter amicitiam; cum Achaeorum
                    maxime gente reconciliandae gratiae viam quaerebat. </p>
                <pb n="p.23"/>
                <p>
                    <milestone n="23" unit="chapter"/>
                    <milestone n="1" unit="section"/> haec una ex omni Graecia gens et Atheniensium
                    civitas eo processerat irarum, ut finibus interdiceret Macedonibus. <milestone
                        n="2" unit="section"/> itaque servitiis ex Achaia fugientibus receptaculum
                    Macedonia erat, quia, cum finibus suis <hi rend="italics">iis</hi>
                    interdixissent, intrare regni terminos ipsi non audebant. <milestone n="3"
                        unit="section"/> id cum Perseus animadvertisset, conprensis omnibus litterae
                    <gap/> . ceterum ne similis fuga servorum postea fieret, cogitandum et illis
                    esse. <milestone n="4" unit="section"/> recitatis his litteris per Xenarchum
                    praetorem, qui privatae gratiae aditum apud regem quaerebat, et plerisque
                    moderate et benigne scriptas esse censentibus litteras, atque iis maxume, qui
                    praeter spem recepturi essent amissa mancipia, Callicrates ex iis, qui in eo
                    verti salutem gentis crederent, si cum Romanis inviolatum foedus servaretur, <q
                        type="unspecified">parva</q>
                    <milestone n="5" unit="section"/> inquit <q type="unspecified"> aut mediocris
                        res, Achaei, quibusdam videtur agi: <milestone n="6" unit="section"/> ego
                        maxumam gravissimamque omnium non agi tantum arbitror, sed quodam modo actam
                        esse. nam qui regibus Macedonum Macedonibusque ipsis finibus interdixissemus
                        manereque id decretum <hi rend="italics"> sciremus, <milestone n="7"
                                unit="section"/> quo caveramus, </hi> scilicet ne legatos, ne
                        nuntios admitteremus regum, per quos aliquorum ex nobis animi
                        sollicitarentur, ii contionantem quodam modo absentem audimus regem, et, si
                        dis placet, orationem eius probamus. <milestone n="8" unit="section"/> et
                        cum ferae bestiae cibum ad fraudem suam positum plerumque aspernentur et
                        refugiant, nos caeci specie parvi beneficii inescamur et servulorum minimi
                        pretii recipiendorum spe nostram ipsorum libertatem subrui et temptari
                        patimur. <milestone n="9" unit="section"/> quis enim non videt viam regiae
                        societatis quaeri, qua Romanum foedus, quo nostra omnia continentur,
                        violetur? nisi hoc dubium alicui est, bellandum Romanis cum Perseo esse et,
                        quod vivo Philippo expectatum, morte eius interpellatum est, id post mortem
                        Philippi futurum. <milestone n="10" unit="section"/> duos, ut scitis, habuit
                        filios Philippus, Demetrium et Persea. genere materno, virtute, ingenio,
                        favore Macedonum longe praestitit Demetrius. <milestone n="11"
                            unit="section"/> sed quia in Romanos odii regnum posuerat praemium,
                        Demetrium <pb n="p.24"/> nullo alio crimine quam Romanae amicitiae initae
                        occidit; Persea, quem <hi rend="italics">belli cum</hi> populo Romano prius
                        paene quam regni heredem futurum sciebat, regem fecit. <milestone n="12"
                            unit="section"/> itaque quid hic post mortem patris egit aliud quam
                        bellum paravit? Bastarnas primum ad terrorem omnium <hi rend="italics"
                            >in</hi> Dardaniam inmisit; qui si sedem eam tenuissent, graviores eos
                        accolas Graecia habuisset, quam Asia Gallos habebat. <milestone n="13"
                            unit="section"/> ea spe depulsus non tamen belli consilia omisit; immo,
                        si vere volumus dicere, iam incohavit bellum. Dolopiam armis subegit nec
                        provocantis de controversiis ad disceptationem populi Romani audivit. inde
                        transgressus Oetam, ut repente in medio umbilico Graeciae conspiceretur,
                        Delphos escendit. <milestone n="14" unit="section"/> haec usurpatio itineris
                        insoliti quo vobis spectare videtur? Thessaliam deinde peragravit; quod sine
                        ullius eorum, quos oderat, noxa, hoc magis temptationem metuo. <milestone
                            n="15" unit="section"/> inde litteras ad nos cum muneris specie misit et
                        cogitare iubet, quo modo in reliquum hoc munere non egeamus, hoc est, ut
                        decretum, quo arcentur Peloponneso Macedones, tollamus, rursus legatos
                        regios et hospitia cum principibus et mox Macedonum exercitus, ipsum quoque
                        a Delphis — <milestone n="16" unit="section"/> quantum enim interfluit
                        fretum? — traicientem in Peloponnesum videamus, inmisceamur Macedonibus
                        armantibus se adversus Romanos. <milestone n="17" unit="section"/> ego nihil
                        novi censeo decernendum servandaque omnia integra, donec ad certum
                        redigatur, vanusne hic timor noster an verus fuerit. <milestone n="18"
                            unit="section"/> si pax inviolata inter Macedonas Romanosque manebit,
                        nobis quoque amicitia et commercium sit; nunc de eo <hi rend="italics"
                            >cogitare</hi> periculosum et inmaturum videtur </q> . </p>
                <p>
                    <milestone n="24" unit="chapter"/>
                    <milestone n="1" unit="section"/> post hunc Archo, frater Xenarchi praetoris,
                    ita disseruit: <q type="unspecified"> difficilem orationem Callicrates et mihi
                        et omnibus, qui ab eo dissentimus, fecit: <milestone n="2" unit="section"/>
                        agendo enim Romanae societatis causam ipse temptarique et oppugnari dicendo,
                        quam nemo neque temptat neque oppugnat, effecit, ut, qui ab se dissentiret,
                        adversus Romanos dicere videretur. <milestone n="3" unit="section"/> ac
                        primum omnium, tamquam non hic nobiscum fuisset, sed aut ex curia populi
                        Romani <pb n="p.25"/> veniret aut regum arcanis interesset, omnia scit et
                        nuntiat, quae occulte facta sunt. <milestone n="4" unit="section"/> divinat
                        etiam, quae futura fuerint, si Philippus vixisset, quid ita Perseus regni
                        heres sit, quid parent Macedones, quid cogitent Romani. <milestone n="5"
                            unit="section"/> nos autem, qui nec ob quam causam nec quem ad modum
                        perierit Demetrius scimus, nec, quid Philippus, si vixisset, facturus
                        fuerit, ad haec, quae palam geruntur, consilia nostra accommodare oportet.
                            <milestone n="6" unit="section"/> ac scimus Persea regno accepto regem a
                        populo Romano appellatum; audimus legatos Romanos venisse ad regem Persea et
                        eos benigne exceptos. <milestone n="7" unit="section"/> haec omnia pacis
                        equidem signa esse iudico, non belli; nec Romanos offendi posse, si ut
                        bellum gerentes eos secuti sumus, nunc quoque pacis auctores sequamur. cur
                        quidem nos inexpiabile omnium soli bellum adversus regnum Macedonum geramus,
                        non video. <milestone n="8" unit="section"/> opportuni propinquitate ipsa
                        Macedoniae sumus? an infirmissimi omnium, tamquam, quos nuper subegit,
                        Dolopes? immo contra ea vel viribus nostris, deum benignitate, vel regionis
                        intervallo tuti. <milestone n="9" unit="section"/> sed simus aeque subiecti
                        ac Thessali Aetolique: nihilo plus fidei auctoritatisque habemus adversus
                        Romanos, qui semper socii atque amici fuimus, quam Aetoli, qui paulo ante
                        hostes fuerunt? <milestone n="10" unit="section"/> quod Aetolis, quod
                        Thessalis, quod Epirotis, omni denique Graeciae cum Macedonibus iuris est,
                        idem et nobis sit. cur execrabilis ista nobis solis velut dissertio iuris
                        humani est? <milestone n="11" unit="section"/> fecerit aliquid Philippus,
                        cur adversus eum armatum et bellum gerentem hoc decerneremus; quid Perseus,
                        novus rex, omnis iniuriae insons, suo beneficio paternas simultates
                        obliterans, meruit, cur soli omnium hostes ei simus? <milestone n="12"
                            unit="section"/> quamquam et illud dicere poteram, tanta priorum
                        Macedoniae regum merita erga nos fuisse, ut Philippi unius iniurias, si quae
                        forte fuerunt, utique post mortem <hi rend="italics"> obliterent. <milestone
                                n="13" unit="section"/> non venit in mentem, </hi> cum exercitu
                        Elatiae esset, triduum nos in concilio fuisse consultantis, utrum Romanos an
                        Philippum sequeremur? <milestone n="14" unit="section"/> nihil metus
                        praesens <pb n="p.26"/> ab Romanis sententias nostras inclinarit: fuit certe
                        tamen aliquid, quod tam longam deliberationem faceret; idque erat vetusta
                        coniunctio cum Macedonibus, vetera et magna in nos regum merita. <milestone
                            n="15" unit="section"/> valeant et nunc eadem illa, non ut praecipue
                        amici, sed ne praecipue inimici simus. ne id, quod non agitur, Callicrates,
                        simulaverimus agi. nemo novae societatis aut novi foederis, quo nos temere
                        inligemus, conscribendi est auctor; <milestone n="16" unit="section"/> sed
                        commercium tantum iuris praebendi repetendique sit, ne interdictione finium
                        nostrorum nos quoque <hi rend="italics">terminis</hi> regni arceamus; ne
                        servis nostris aliquo fugere liceat, quid hoc adversus Romana foedera est?
                            <milestone n="17" unit="section"/> quid rem parvam et apertam magnam et
                        suspectam facimus? <milestone n="18" unit="section"/> quid vanos tumultus
                        ciemus? quid, ut ipsi locum adsentandi Romanis habeamus, suspectos alios <hi
                            rend="italics">et</hi> invisos efficimus? si bellum erit, ne Perseus
                        quidem dubitat, quin Romanos secuturi simus; in pace, etiam si non finiuntur
                        odia, intermittantur. </q>
                    <milestone n="19" unit="section"/> cum iidem huic orationi, qui litteris regis
                    adsensi erant, adsentirentur, indignatione principum, quod, quam rem ne
                    legatione quidem dignam iudicasset Perseus, litteris paucorum versuum
                    impetraret, decretum differtur. <milestone n="20" unit="section"/> legati deinde
                    postea missi ab rege, cum Megalopoli concilium esset, dataque opera est ab iis,
                    qui offensionem apud Romanos timebant, ne admitterentur. </p>
                <p>
                    <milestone n="25" unit="chapter"/>
                    <milestone n="1" unit="section"/> per haec tempora Aetolorum in semet ipsos
                    versus furor mutuis caedibus ad internecionem adducturus videbatur gentem.
                        <milestone n="2" unit="section"/> fessi deinde et Romam utraque pars
                    miserunt legatos et inter se ipsi de reconcilianda concordia agebant; quae novo
                    facinore discussa res veteres etiam iras excitavit. <milestone n="3"
                        unit="section"/> exulibus Hypataeis, qui factionis Proxeni erant, cum
                    reditus in patriam promissus esset fidesque data per principem civitatis
                    Eupolemum, octoginta inlustres homines, quibus redeuntibus inter ceteram
                    multitudinem Eupolemus etiam obvius exierat, cum salutatione benigna excepti
                    essent dextraeque datae, ingredientes portam, fidem datam deosque <pb n="p.27"/>
                    testis nequiquam invocantes interfecti sunt. <milestone n="4" unit="section"/>
                    inde gravius de integro bellum exarsit. <milestone n="5" unit="section"/> C.
                    Valerius Laevinus et Ap. Claudius Pulcher et C. Memmius et M. Popilius et L.
                    Canuleius missi ab senatu venerant. <milestone n="6" unit="section"/> apud eos
                    cum Delphis utriusque partis legati magno certamine agerent, Proxenus maxime cum
                    causa, tum eloquentia praestare visus est; qui paucos post dies ab Orthobula
                    uxore veneno est sublatus; damnataque eo crimine in exilium abiit. <milestone
                        n="7" unit="section"/> idem furor et Cretenses lacerabat. adventu deinde Q.
                    Minuci legati, qui cum decem navibus missus ad sedanda eorum certamina erat, <hi
                        rend="italics">ad</hi> spem pacis venerant. ceterum indutiae tantum sex
                    mensum fuerunt; <milestone n="8" unit="section"/> inde multo gravius bellum
                    exarsit. Lycii quoque per idem tempus ab Rhodiis bello vexabantur. sed
                    externorum inter se bella, quo quaeque modo gesta sint, persequi non operae est
                    satis superque oneris sustinenti res a populo Romano gestas perscribere. </p>
                <p>
                    <milestone n="26" unit="chapter"/>
                    <milestone n="1" unit="section"/> Celtiberi in Hispania, qui bello domiti se Ti.
                    Graccho dediderant, pacati manserant M. Titinio praetore obtinente provinciam.
                    rebellarunt sub adventum Ap. Claudi orsique bellum sunt ab repentina
                    oppugnatione castrorum Romanorum. <milestone n="2" unit="section"/> prima lux
                    ferme erat, cum vigiles in vallo quique in portarum stationibus erant, cum
                    vidissent procul venientem hostem, ad arma conclamaverunt. <milestone n="3"
                        unit="section"/> Ap. Claudius, signo proposito pugnae ac paucis adhortatus
                    milites, tribus simul portis eduxit. obsistentibus ad exitum Celtiberis primo
                    par utrimque proelium fuit, quia propter angustias non omnes in faucibus pugnare
                    poterant Romani; <milestone n="4" unit="section"/> urguentes deinde alii alios
                    secuti <hi rend="italics">ubi</hi> evaserunt extra vallum, ut pandere aciem et
                    exaequari cornibus hostium, quibus circumibantur, possent, ita repente
                    inruperunt, ut sustinere impetum eorum Celtiberi nequirent. <milestone n="5"
                        unit="section"/> ante horam secundam pulsi sunt; ad quindecim milia <hi
                        rend="italics">caesa aut</hi> capta, signa adempta duo et triginta. castra
                    etiam eo die expugnata debellatumque; nam qui superfuere proelio, in oppida sua
                    dilapsi sunt. quieti deinde paruerunt imperio. </p>
                <pb n="p.28"/>
                <p>
                    <milestone n="27" unit="chapter"/>
                    <milestone n="1" unit="section"/> censores eo anno creati Q. Fulvius Flaccus et
                    A. Postumius Albinus legerunt senatum; princeps lectus M. Aemilius Lepidus
                    pontufex maximus. <milestone n="2" unit="section"/> de senatu novem eiecerunt;
                    insignes notae fuerunt M. Corneli Maluginensis, qui biennio ante praetor in
                    Hispania fuerat, et L. Corneli Scipionis praetoris, cuius tum inter civis et
                    peregrinos iurisdictio erat, et L. Fulvi, qui frater germanus et, ut Valerius
                    Antias tradit, consors etiam censoris erat. <milestone n="3" unit="section"/>
                    consules votis in Capitolio nuncupatis in provincias profecti sunt. ex iis M.
                    Aemilio senatus negotium dedit, ut Patavinorum in Venetia seditionem
                    conprimeret, quos certamine factionum ad intestinum bellum exarsisse et ipsorum
                    legati attulerant. <milestone n="4" unit="section"/> legati, qui in Aetoliam ad
                    similis motus conprimendos ierant, renuntiarunt coerceri rabiem gentis non
                    posse. Patavinis saluti fuit adventus consulis; neque aliud, quod ageret in
                    provincia, cum habuisset, Romam redit. <milestone n="5" unit="section"/>
                    censores vias sternendas silice in urbe, glarea extra urbem substruendas
                    marginandasque primi omnium locaverunt, pontesque multis locis faciendos; et
                    scaenam aedilibus praetoribusque praebendam; <milestone n="6" unit="section"/>
                    et carceres in circo, et ova ad <hi rend="italics">notas</hi> curriculis
                    numerand <hi rend="italics">is</hi>
                    <gap/> dam, et metas trans <gap/> et caveas ferreas, per <hi rend="italics"
                        >quas</hi> intromitterentur <gap/> feriis in monte Albano consulibus, et
                    clivom Capitolinum silice sternendum curaverunt, <milestone n="7" unit="section"
                    /> et porticum ab aede Saturni in Capitolium ad senaculum, ac super id curiam.
                        <milestone n="8" unit="section"/> et extra portam Trigeminam emporium lapide
                    straverunt stipitibusque saepserunt, et porticum Aemiliam reficiendam curarunt,
                    gradibusque ascensum ab Tiberi in emporium fecerunt. <milestone n="9"
                        unit="section"/> et intra eandem portam in Aventinum porticum silice
                    straverunt, et † eo publico ab aede Veneris fecerunt. <milestone n="10"
                        unit="section"/> iidem Calatiae et Auximi muros faciendos locaverunt;
                    venditisque ibi publicis locis pecuniam, quae redacta erat, tabernis utrique
                    foro circumdandis consumpserunt. <milestone n="11" unit="section"/> et alter ex
                    iis Fulvius Flaccus — nam Postumius nihil nisi senatus Romani populive iussu se
                        <pb n="p.29"/> locaturum <hi rend="italics">edixit</hi> — ipsorum pecunia
                    Iovis aedem Pisauri et Fundis et Potentiae etiam aquam adducendam, et Pisauri
                    viam silice sternendam, <milestone n="12" unit="section"/> et Sinuessae <hi
                        rend="italics">magalia addenda</hi> * aviariae, in his et <hi rend="italics"
                        >cloacas et murum circumducendum</hi>
                    <gap/> et forum porticibus tabernisque claudendum et Ianos tris faciendos.
                        <milestone n="13" unit="section"/> haec ab uno censore opera locata cum
                    magna gratia colonorum. moribus quoque regendis diligens et severa censura fuit.
                    multis equi adempti. </p>
                <p>
                    <milestone n="28" unit="chapter"/>
                    <milestone n="1" unit="section"/> exitu prope anni diem unum supplicatio fuit ob
                    res prospere gestas in Hispania ductu auspicioque Ap. Claudi proconsulis; et
                    maioribus hostiis viginti sacrificatum. <milestone n="2" unit="section"/> et
                    alterum diem supplicatio ad Cereris, Liberi Liberaeque fuit, quod ex Sabinis
                    terrae motus ingens cum multis aedificiorum ruinis nuntiatus erat. <milestone
                        n="3" unit="section"/> cum Ap. Claudius ex Hispania Romam redisset, decrevit
                    senatus, ut ovans urbem iniret. <milestone n="4" unit="section"/> iam consularia
                    comitia adpetebant; quibus magna contentione habitis propter multitudinem
                    petentium creati L. Postumius Albinus et M. Popilius Laenas. <milestone n="5"
                        unit="section"/> praetores inde facti N. Fabius Buteo C. Matienus C.
                    Cicereius M. Furius Crassupes iterum A. Atilius Serranus iterum C. Cluvius
                    Saxula iterum. <milestone n="6" unit="section"/> comitiis perfectis Ap. Claudius
                    Cento ex Celtiberis ovans cum in urbem iniret, decem milia pondo argenti,
                    quinque milia auri in aerarium tulit. <milestone n="7" unit="section"/> flamen
                    Dialis inauguratus est Cn. Cornelius. </p>
                <p>
                    <milestone n="8" unit="section"/> eodem anno tabula in aede matris Matutae cum
                    indice hoc posita est: <q type="unspecified"> Ti. Semproni Gracchi consulis
                        imperio auspicioque legio exercitusque populi Romani Sardiniam subegit. in
                        ea provincia hostium caesa aut capta supra octoginta milia. <milestone n="9"
                            unit="section"/> re publica felicissume gesta atque liberatis <hi
                            rend="italics">sociis,</hi> vectigalibus restitutis, exercitum salvom
                        atque incolumem plenissimum praeda domum reportavit; iterum triumphans in
                        urbem Romam redit. <milestone n="10" unit="section"/> cuius rei ergo hanc
                        tabulam donum Iovi dedit. </q> Sardiniae insulae forma erat, atque in ea
                    simulacra pugnarum picta. </p>
                <pb n="p.30"/>
                <p>
                    <milestone n="11" unit="section"/> munera gladiatorum eo anno aliquot, parva
                    alia, data; unum ante cetera insigne fuit T. Flaminini, quod mortis causa patris
                    sui cum visceratione epuloque et ludis scaenicis quadriduum dedit. magni tum
                    muneris ea summa fuit, ut per triduum quattuor et septuaginta homines pugnarint.
                </p>
            </div>
        </body>
    </text>
</TEI>
