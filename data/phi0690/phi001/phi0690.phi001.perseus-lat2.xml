<?xml version="1.0" encoding="UTF-8"?>
<?xml-model href="http://www.stoa.org/epidoc/schema/8.21/tei-epidoc.rng"
    schematypens="http://relaxng.org/ns/structure/1.0"?>
<?xml-model href="http://www.stoa.org/epidoc/schema/8.21/tei-epidoc.rng"
    schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
      <fileDesc>
         <titleStmt>
             <title>Eclogues</title>
             <title type="sub">Machine readable text</title>
             <author n="Verg.">P. Vergilius Maro</author>
             <editor role="editor" n="Greenough">J. B. Greenough</editor>
            <sponsor>Perseus Project, Tufts University</sponsor>
              <principal>Gregory Crane</principal>
              <respStmt>
                 <resp>Prepared under the supervision of</resp>
                 <name>Lisa Cerrato</name>
                 <name>William Merrill</name>
                 <name>Elli Mylonas</name>
                 <name>David Smith</name>
              </respStmt>
            <funder n="org:NEH">The National Endowment for the Humanities</funder>
         </titleStmt>
         <extent>about 505Kb</extent>
          <publicationStmt>
              <publisher>Trustees of Tufts University</publisher>
              <pubPlace>Medford, MA</pubPlace>
              <authority>Perseus Project</authority>
           </publicationStmt>
         <sourceDesc>
             <biblStruct>
                <monogr>
                   <author>Vergil</author>
                   <title>Bucolics, Aeneid, and Georgics Of Vergil</title>
                   <editor role="editor">J. B. Greenough</editor>
                   <imprint>
                      <pubPlace>Boston</pubPlace>
                      <publisher>Ginn &amp; Co.</publisher>
                      <date>1900</date>
                   </imprint>
                </monogr>
             </biblStruct>
         </sourceDesc>
      </fileDesc>
    
      <encodingDesc>
        <refsDecl n="CTS">
          <cRefPattern n="line" matchPattern="(\w+).(\w+)" replacementPattern="#xpath(/tei:TEI/tei:text/tei:body/tei:div/tei:div[@n='$1']//tei:l[@n='$2'])">
            <p>This pointer pattern extracts poem and line</p>
          </cRefPattern>
          <cRefPattern n="poem" matchPattern="(\w+)" replacementPattern="#xpath(/tei:TEI/tei:text/tei:body/tei:div/tei:div[@n='$1'])">
            <p>This pointer pattern extracts poem</p>
          </cRefPattern>
        </refsDecl>
         <refsDecl n="TEI">
            <refState unit="poem"/>
            <refState unit="line"/>
         </refsDecl>
      </encodingDesc>
    
     <profileDesc>
        <langUsage>
           <language ident="lat">Latin
           </language>
        </langUsage>
     </profileDesc>
    
      <revisionDesc>
        <change when="2014-11-06" who="Thibault Clerice">Moving to Epidoc with new URN</change>
        <change when="2011-10-31" who="lcerrato">fixed typo at start of line 68 of ecl 1</change>
        <change when="2011-01-17" who="gcrane">base SDL files</change>
        <change when="2009-12-09" who="rsingh04">moved more xml files around based on copyright status</change>
        <change when="2009-03-17" who="rsingh04">is now well-formed</change>
        <change when="2009-01-21" who="lcerrato">fixed two typos checked against source</change>
        <change when="2005-11-21" who="lcerrato">changed pallelltis to pallentis 2.47</change>
        <change when="2005-08-01" who="packel">removed stray item tags</change>
        <change when="2005-07-25" who="packel">Converted to XML</change>
        <change when="2003-07-01" who="yorkc">Updated texts to TEI P4 and Perseus P4 extensions; minor cleanup (esp. character encodings and typos.)</change>
        <change when="2003-05-21" who="lcerrato">added missing first word of 5.1: cur; confirmed with source</change>
        <change when="2003-02-06" who="lcerrato">fixed typo calaunos 8.24 to calamos</change>
        <change when="2003-02-04" who="lcerrato">fixed typo in 10.77: te to Ite</change>
        <change when="2003-02-04" who="gcrane">missing period</change>
        <change when="2001-03-12" who="amahoney">add line numbers</change>
        <change when="2000-03-06" who="amahoney">remove headers so poem numbers get into short toc</change>
        <change when="2000-03-04" who="dasmith">Added separate funder entity to TEI header.</change>
        <change when="1999-08-04" who="textgod">Changed header.</change>
        <change when="1997-09-24" who="textgod">Changed names and redid headers.</change>
        <change when="1996-11-01" who="WM">Mark up public domain text downloaded from Libellus; did diereses; needs line nos.</change>
      </revisionDesc>
  </teiHeader>
   <text>
      <body>
        <div type="edition" xml:lang="lat" n="urn:cts:latinLit:phi0690.phi001.perseus-lat2">
         <div type="textpart" subtype="poem" n="1">
            <head>ECLOGA I. MELIBOEUS, TITYRUS</head>
            <sp>
               <speaker>Meliboeus</speaker>
               <l n="1">Tityre, tu patulae recubans sub tegmine fagi</l>
               <l n="2">silvestrem tenui Musam meditaris avena;</l>
               <l n="3">nos patriae fines et dulcia linquimus arva:</l>
               <l n="4">nos patriam fugimus; tu, Tityre, lentus in umbra</l>
               <l n="5">formosam resonare doces Amaryllida silvas.</l>
            </sp>
            <sp>
               <speaker>Tityrus</speaker>
               <l n="6">O Meliboee, deus nobis haec otia fecit:</l>
               <l n="7">namque erit ille mihi semper deus; illius aram</l>
               <l n="8">saepe tener nostris ab ovilibus imbuet agnus.</l>
               <l n="9">Ille meas errare boves, ut cernis, et ipsum</l>
               <l n="10">ludere, quae vellem, calamo permisit agresti</l>
            </sp>
            <sp>
               <speaker>Meliboeus</speaker>
               <l n="11">Non equidem invideo; miror magis: undique totis</l>
               <l n="12">usque adeo turbatur agris. En, ipse capellas</l>
               <l n="13">protinus aeger ago; hanc etiam vix, Tityre, duco:</l>
               <l n="14">hic inter densas corylos modo namque gemellos,</l>
               <l n="15">spem gregis, ah, silice in nuda conixa reliquit.</l>
               <l n="16">Saepe malum hoc nobis, si mens non laeva fuisset,</l>
               <l n="17">de caelo tactas memini praedicere quercus:—</l>
               <l n="18">
                  <del>saepe sinistra cava praedixit ab ilice cornix.</del>
               </l>
               <l n="19">Sed tamen, iste deus qui sit, da, Tityre, nobis.</l>
            </sp>
            <sp>
               <speaker>Tityrus</speaker>
               <l n="20">Urbem, quam dicunt Romam, Meliboee, putavi</l>
               <l n="21">stultus ego huic nostrae similem, quo saepe solemus</l>
               <l n="22">pastores ovium teneros depellere fetus:</l>
               <l n="23">sic canibus catulos similis, sic matribus haedos</l>
               <l n="24">noram, sic parvis componere magna solebam:</l>
               <l n="25">verum haec tantum alias inter caput extulit urbes,</l>
               <l n="26">quantum lenta solent inter viburna cupressi.</l>
            </sp>
            <sp>
               <speaker>Meliboeus</speaker> 
               <l n="27">Et quae tanta fuit Romam tibi causa videndi?</l>
            </sp>
            <sp>
               <speaker>Tityrus</speaker>
               <l n="28">Libertas; quae sera, tamen respexit inertem,</l>
               <l n="29">candidior postquam tondenti barba cadebat;</l>
               <l n="30">respexit tamen, et longo post tempore venit,</l>
               <l n="31">postquam nos Amaryllis habet, Galatea reliquit:</l>
               <l n="32">namque, fatebor enim, dum me Galatea tenebat,</l>
               <l n="33">nec spes libertatis erat, nec cura peculi:</l>
               <l n="34">quamvis multa meis exiret victima saeptis,</l>
               <l n="35">pinguis et ingratae premeretur caseus urbi,</l>
               <l n="36">non umquam gravis aere domum mihi dextra redibat.</l>
            </sp>
            <sp>
               <speaker>Meliboeus</speaker>
               <l n="37">Mirabar, quid maesta deos, Amarylli, vocares,</l>
               <l n="38">cui pendere sua patereris in arbore poma:</l>
               <l n="39">Tityrus hinc aberat. Ipsae te, Tityre, pinus,</l>
               <l n="40">ipsi te fontes, ipsa haec arbusta vocabant.</l>
            </sp>
            <sp>
               <speaker>Tityrus</speaker>
               <l n="41">Quid facerem? Neque servitio me exire licebat,</l>
               <l n="42">nec tam praesentis alibi cognoscere divos.</l>
               <l n="43">hic illum vidi iuvenem, Meliboee, quot annis</l>
               <l n="44">bis senos cui nostra dies altaria fumant;</l>
               <l n="45">hic mihi responsum primus dedit ille petenti:</l>
               <l n="46">“pascite, ut ante, boves, pueri, submittite tauros.”</l>
            </sp>
            <sp>
               <speaker>Meliboeus</speaker>
               <l n="47">Fortunate senex, ergo tua rura manebunt,</l>
               <l n="48">et tibi magna satis, quamvis lapis omnia nudus</l>
               <l n="49">limosoque palus obducat pascua iunco!</l>
               <l n="50">Non insueta gravis temptabunt pabula fetas,</l>
               <l n="51">nec mala vicini pecoris contagia laedent.</l>
               <l n="52">Fortunate senex, hic, inter flumina nota</l>
               <l n="53">et fontis sacros, frigus captabis opacum!</l>
               <l n="54">hinc tibi, quae semper, vicino ab limite, saepes</l>
               <l n="55">Hyblaeis apibus florem depasta salicti</l>
               <l n="56">saepe levi somnum suadebit inire susurro;</l>
               <l n="57">hinc alta sub rupe canet frondator ad auras;</l>
               <l n="58">nec tamen interea raucae, tua cura, palumbes,</l>
               <l n="59">nec gemere aëria cessabit turtur ab ulmo.</l>
            </sp>
            <sp>
               <speaker>Tityrus</speaker>
               <l n="60">Ante leves ergo pascentur in aequore cervi,</l>
               <l n="61">et freta destituent nudos in litore pisces,</l>
               <l n="62">ante pererratis amborum finibus exsul</l>
               <l n="63">aut Ararim Parthus bibet, aut Germania Tigrim,</l>
               <l n="64">quam nostro illius labatur pectore voltus.</l>
            </sp>
            <sp>
               <speaker>Meliboeus</speaker>
               <l n="65">At nos hinc alii sitientis ibimus Afros,</l>
               <l n="66">pars Scythiam et rapidum Cretae veniemus Oaxen,</l>
               <l n="67">et penitus toto divisos orbe Britannos.</l>
               <l n="68">En umquam patrios longo post tempore finis,</l>
               <l n="69">pauperis et tuguri congestum caespite culmen,</l>
               <l n="70">post aliquot mea regna videns mirabor aristas?</l>
               <l n="71">Impius haec tam culta novalia miles habebit,</l>
               <l n="72">barbarus has segetes? En, quo discordia civis</l>
               <l n="73">produxit miseros! His nos consevimus agros!</l>
               <l n="74">Insere nunc, Meliboee, piros, pone ordine vitis.</l>
               <l n="75">Ite meae, felix quondam pecus, ite capellae.</l>
               <l n="76">Non ego vos posthac, viridi proiectus in antro,</l>
               <l n="77">dumosa pendere procul de rupe videbo;</l>
               <l n="78">carmina nulla canam; non, me pascente, capellae,</l>
               <l n="79">florentem cytisum et salices carpetis amaras.</l>
            </sp>
            <sp>
               <speaker>Tityrus</speaker>
               <l n="80">Hic tamen hanc mecum poteras requiescere noctem</l>
               <l n="81">fronde super viridi: sunt nobis mitia poma,</l>
               <l n="82">castaneae molles, et pressi copia lactis;</l>
               <l n="83">et iam summa procul villarum culmina fumant,</l>
               <l n="84">maioresque cadunt altis de montibus umbrae.</l>
            </sp>
         </div>
         <div type="textpart" subtype="poem" n="2">
            <head>ECLOGA II.</head>
            <l n="1">Formosum pastor Corydon ardebat Alexim,</l>
            <l n="2">delicias domini, nec quid speraret habebat;</l>
            <l n="3">tantum inter densas, umbrosa cacumina, fagos</l>
            <l n="4">adsidue veniebat. Ibi haec incondita solus</l>
            <l n="5">montibus et silvis studio iactabat inani:</l>
            <l n="6">O crudelis Alexi, nihil mea carmina curas?</l>
            <l n="7">Nil nostri miserere? Mori me denique coges.</l>
            <l n="8">nunc etiam pecudes umbras et frigora captant;</l>
            <l n="9">nunc viridis etiam occultant spineta lacertos,</l>
            <l n="10">Thestylis et rapido fessis messoribus aestu</l>
            <l n="11">alia serpyllumque herbas contundit olentis.</l>
            <l n="12">at mecum raucis, tua dum vestigia lustro,</l>
            <l n="13">sole sub ardenti resonant arbusta cicadis.</l>
            <l n="14">Nonne fuit satius tristis Amaryllidis iras</l>
            <l n="15">atque superba pati fastidia, nonne Menalcan,</l>
            <l n="16">quam vis ille niger, quamvis tu candidus esses ?</l>
            <l n="17">o formose puer, nimium ne crede colori!</l>
            <l n="18">alba ligustra cadunt, vaccinia nigra leguntur.</l>
            <l n="19">Despectus tibi sum, nec qui sim quaeris, Alexi,</l>
            <l n="20">quam dives pecoris, nivei quam lactis abundans.</l>
            <l n="21">mille meae Siculis errant in montibus agnae;</l>
            <l n="22">lac mihi non aestate novum, non frigore defit;</l>
            <l n="23">canto quae solitus, si quando armenta vocabat,</l>
            <l n="24">Amphion Dircaeus in Actaeo Aracimtho.</l>
            <l n="25">Nec sum adeo informis: nuper me in litore vidi,</l>
            <l n="26">cum placidum ventis staret mare; non ego Daphnim</l>
            <l n="27">iudice te metuam, si numquam fallit imago.</l>
            <l n="28">O tantum libeat mecum tibi sordida rura</l>
            <l n="29">atque humilis habitare casas, et figere cervos,</l>
            <l n="30">haedorumque gregem viridi compellere hibisco!</l>
            <l n="31">Mecum una in silvis imitabere Pana canendo.</l>
            <l n="32">Pan primus calamos cera coniungere pluris</l>
            <l n="33">instituit; Pan curat ovis oviumque magistros.</l>
            <l n="34">Nec te paeniteat calamo trivisse labellum:</l>
            <l n="35">haec eadem ut sciret, quid non faciebat Amyntas?</l>
            <l n="36">est mihi disparibus septem compacta cicutis</l>
            <l n="37">fistula, Damoetas dono mihi quam dedit olim,</l>
            <l n="38">et dixit moriens: “Te nunc habet ista secundum.”</l>
            <l n="39">dixit Damoetas, invidit stultus Amyntas.</l>
            <l n="40">Praeterea duo, nec tuta mihi valle reperti,</l>
            <l n="41">capreoli, sparsis etiam nunc pellibus albo,</l>
            <l n="42">bina die siccant ovis ubera; quos tibi servo:</l>
            <l n="43">iam pridem a me illos abducere Thestylis orat;</l>
            <l n="44">et faciet, quoniam sordent tibi munera nostra.</l>
            <l n="45">Huc ades, O formose puer: tibi lilia plenis</l>
            <l n="46">ecce ferunt Nymphae calathis; tibi candida Nais,</l>
            <l n="47">pallentis violas et summa papavera carpens,</l>
            <l n="48">narcissum et florem iungit bene olentis anethi;</l>
            <l n="49">tum casia atque aliis intexens suavibus herbis,</l>
            <l n="50">mollia luteola pingit vaccinia calta.</l>
            <l n="51">Ipse ego cana legam tenera lanugine mala,</l>
            <l n="52">castaneasque nuces, mea quas Amaryllis amabat;</l>
            <l n="53">addam cerea pruna: honos erit huic quoque pomo;</l>
            <l n="54">et vos, O lauri, carpam, et te, proxima myrte,</l>
            <l n="55">sic positae quoniam suavis miscetis odores.</l>
            <l n="56">Rusticus es, Corydon: nec munera curat Alexis,</l>
            <l n="57">nec, si muneribus certes, concedat Iollas.</l>
            <l n="58">Heu, heu, quid volui misero mihi! Floribus austrum</l>
            <l n="59">perditus et liquidis inmisi fontibus apros.</l>
            <l n="60">Quem fugis, ah, demens? Habitarunt di quoque silvas,</l>
            <l n="61">Dardaniusque Paris. Pallas, quas condidit arces,</l>
            <l n="62">ipsa colat; nobis placeant ante omnia silvae.</l>
            <l n="63">Torva leaena lupum sequitur; lupus ipse capellam;</l>
            <l n="64">florentem cytisum sequitur lasciva capella;</l>
            <l n="65">te Corydon, o Alexi: trahit sua quemque voluptas.</l>
            <l n="66">Aspice, aratra iugo referunt suspensa iuvenci,</l>
            <l n="67">et sol crescentis decedens duplicat umbras:</l>
            <l n="68">me tamen urit amor; quis enim modus adsit amori?</l>
            <l n="69">Ah, Corydon, Corydon, quae te dementia cepit!</l>
            <l n="70">Semiputata tibi frondosa vitis in ulmo est;</l>
            <l n="71">quin tu aliquid saltem potius, quorum indiget usus,</l>
            <l n="72">viminibus mollique paras detexere iunco?</l>
            <l n="73">Invenies alium, si te hic fastidit, Alexim.</l>
         </div>
         <div type="textpart" subtype="poem" n="3">
            <head>ECLOGA III. MENALCAS, DAMOETAS, PALAEMON</head>

            <sp>
               <speaker>Menalcas</speaker>
               <l n="1">Dic mihi, Damoeta, cuium pecus, an Meliboei?</l>
            </sp>
            <sp>
               <speaker>Damoetas</speaker>
               <l n="2">Non, verum Aegonis; nuper mihi tradidit Aegon.</l>
            </sp>
            <sp>
               <speaker>Menalcas</speaker>
               <l n="3">Infelix o semper, ovis, pecus, ipse Neaeram</l>
               <l n="4">dum fovet, ac ne me sibi praeferat illa veretur,</l>
               <l n="5">hic alienus ovis custos bis mulget in hora,</l>
               <l n="6">et sucus pecori et lac subducitur agnis.</l>
            </sp>
            <sp>
               <speaker>Damoetas</speaker>
               <l n="7">Parcius ista viris tamen obicienda memento:</l>
               <l n="8">novimus et qui te, transversa tuentibus hircis,</l>
               <l n="9">et quo—sed faciles Nymphae risere—sacello.</l>
            </sp>
            <sp>
               <speaker>Menalcas</speaker>
               <l n="10">Tum, credo, cum me arbustum videre Miconis</l>
               <l n="11">atque mala vitis incidere falce novellas.</l>
            </sp>
            <sp>
               <speaker>Damoetas</speaker>
               <l n="12">Aut hic ad veteres fagos cum Daphnidis arcum</l>
               <l n="13">fregisti et calamos quae tu, perverse Menalca,</l>
               <l n="14">et cum vidisti puero donata, dolebas,</l>
               <l n="15">et si non aliqua nocuisses, mortuus esses.</l>
            </sp>
            <sp>
               <speaker>Menalcas</speaker>
               <l n="16">Quid domini faciant, audent cum talia fures!</l>
               <l n="17">non ego te vidi Damonis, pessime, caprum</l>
               <l n="18">excipere insidiis, multum latrante Lycisca?</l>
               <l n="19">et cum clamarem: “Quo nunc se proripit ille?</l>
               <l n="20">Tityre, coge pecus,” tu post carecta latebas.</l>
            </sp>
            <sp>
               <speaker>Damoetas</speaker>
               <l n="21">An mihi cantando victus non redderet ille</l>
               <l n="22">quem mea carminibus meruisset fistula caprum?</l>
               <l n="23">Si nescis, meus ille caper fuit; et mihi Damon</l>
               <l n="24">ipse fatebatur, sed reddere posse negabat.</l>
            </sp>
            <sp>
               <speaker>Menalcas</speaker>
               <l n="25">Cantando tu illum, aut umquam tibi fistula cera</l>
               <l n="26">iuncta fuit? Non tu in triviis, indocte, solebas</l>
               <l n="27">stridenti miserum stipula disperdere carmen?</l>
            </sp>
            <sp>
               <speaker>Damoetas</speaker>
               <l n="28">Vis ergo inter nos quid possit uterque vicissim</l>
               <l n="29">experiamur? Ego hanc vitulam—ne forte recuses,</l>
               <l n="30">bis venit ad mulctram, binos alit ubere fetus—</l>
               <l n="31">depono: tu dic, mecum quo pignore certes.</l>
            </sp>
            <sp>
               <speaker>Menalcas</speaker>
               <l n="32">De grege non ausim quicquam deponere tecum.</l>
               <l n="33">Est mihi namque domi pater, est iniusta noverca;</l>
               <l n="34">bisque die numerant ambo pecus, alter et haedos.</l>
               <l n="35">Verum, id quod multo tute ipse fatebere maius,</l>
               <l n="36">insanire libet quoniam tibi, pocula ponam</l>
               <l n="37">fagina, caelatum divini opus Alcimedontis;</l>
               <l n="38">lenta quibus torno facili superaddita vitis</l>
               <l n="39">diffusos hedera vestit pallente corymbos:</l>
               <l n="40">in medio duo signa, Conon, et—quis fuit alter,</l>
               <l n="41">descripsit radio totum qui gentibus orbem,</l>
               <l n="42">tempora quae messor, quae curvus arator haberet?</l>
               <l n="43">Necdum illis labra admovi, sed condita servo.</l>
            </sp>
            <sp>
               <speaker>Damoetas</speaker>
               <l n="44">Et nobis idem Alcimedon duo pocula fecit,</l>
               <l n="45">et molli circum est ansas amplexus acantho,</l>
               <l n="46">Orpheaque in medio posuit silvasque sequentis.</l>
               <l n="47">Necdum illis labra admovi, sed condita servo:</l>
               <l n="48">si ad vitulam spectas, nihil est quod pocula laudes.</l>
            </sp>
            <sp>
               <speaker>Menalcas</speaker>
               <l n="49">Nunquam hodie effugies; veniam, quocumque vocari</l>
               <l n="50">audiat haec tantum—vel qui venit ecce Palaemon</l>
               <l n="51">efficiam posthac ne quemquam voce lacessas.</l>
            </sp>
            <sp>
               <speaker>Damoetas</speaker>
               <l n="52">Quin age, si quid habes, in me mora non erit ulla,</l>
               <l n="53">nec quemquam fugio: tantum, vicine Palaemon,</l>
               <l n="54">sensibus haec imis, res est non parva, reponas.</l>
            </sp>
            <sp>
               <speaker>Palaemon</speaker>
               <l n="55">Dicite, quandoquidem in molli consedimus herba:</l>
               <l n="56">et nunc omnis ager, nunc omnis parturit arbos,</l>
               <l n="57">nunc frondent silvae, nunc formosissimus annus.</l>
               <l n="58">Incipe, Darmoeta; tu deinde sequere Menalca:</l>
               <l n="59">alternis dicetis; amant alterna Camenae.</l>
            </sp>
            <sp>
               <speaker>Damoetas</speaker>
               <l n="60">Ab Iove principium, Musae; Iovis omnia plena:</l>
               <l n="61">ille colit terras, illi mea carmina curae.</l>
            </sp>
            <sp>
               <speaker>Menalcas</speaker>
               <l n="62">Et me Phoebus amat; Phoebo sua semper apud me</l>
               <l n="63">munera sunt, lauri et suave rubens hyacinthus.</l>
            </sp>
            <sp>
               <speaker>Damoetas</speaker>
               <l n="64">Malo me Galatea petit, lasciva puella,</l>
               <l n="65">et fugit ad salices, et se cupit ante videri.</l>
            </sp>
            <sp>
               <speaker>Menalcas</speaker>
               <l n="66">At mihi sese offert ultro, meus ignis, Amyntas,</l>
               <l n="67">notior ut iam sit canibus non Delia nostris.</l>
            </sp>
            <sp>
               <speaker>Damoetas</speaker>
               <l n="68">Parta meae Veneri sunt munera: namque notavi</l>
               <l n="69">ipse locum, aëriae quo congessere palumbes.</l>
            </sp>
            <sp>
               <speaker>Menalcas</speaker>
               <l n="70">Quod potui, puero silvestri ex arbore lecta</l>
               <l n="71">aurea mala decem misi; cras altera mittam.</l>
            </sp>
            <sp>
               <speaker>Damoetas</speaker>
               <l n="72">O quotiens et quae nobis Galatea locuta est!</l>
               <l n="73">partem aliquam, venti, divom referatis ad auris!</l>
            </sp>
            <sp>
               <speaker>Menalcas</speaker>
               <l n="74">Quid prodest, quod me ipse animo non spernis, Amynta.</l>
               <l n="75">si, dum tu sectaris apros, ego retia servo?</l>
            </sp>
            <sp>
               <speaker>Damoetas</speaker>
               <l n="76">Phyllida mitte mihi: meus est natalis, Iolla;</l>
               <l n="77">cum faciam vitula pro frugibus, ipse venito.</l>
            </sp>
            <sp>
               <speaker>Menalcas</speaker>
               <l n="78">Phyllida amo ante alias; nam me discedere flevit,</l>
               <l n="79">et longum “formose, vale, vale,” inquit, “Iolla.”</l>
            </sp>
            <sp>
               <speaker>Damoetas</speaker>
               <l n="80">Triste lupus stabulis, maturis frugibus imbres.</l>
               <l n="81">arboribus venti, nobis Amaryllidis irae.</l>
            </sp>
            <sp>
               <speaker>Menalcas</speaker>
               <l n="82">Dulce satis umor, depulsis arbutus haedis,</l>
               <l n="83">lenta salix feto pecori, mihi solus Amyntas.</l>
            </sp>
            <sp>
               <speaker>Damoetas</speaker>
               <l n="84">Pollio amat nostram, quamvis est rustica, Musam:</l>
               <l n="85">Pierides vitulam lectori pascite vestro.</l>
            </sp>
            <sp>
               <speaker>Menalcas</speaker>
               <l n="86">Pollio et ipse facit nova carmina: pascite taurum,</l>
               <l n="87">iam cornu petat et pedibus qui spargat arenam.</l>
            </sp>
            <sp>
               <speaker>Damoetas</speaker>
               <l n="88">Qui te, Pollio, amat, veniat quo te quoque gaudet:</l>
               <l n="89">mella fluant illi, ferat et rubus asper amomum.</l>
            </sp>
            <sp>
               <speaker>Menalcas</speaker>
               <l n="90">Qui Bavium non odit, amet tua carmina, Maevi,</l>
               <l n="91">atque idem iungat vulpes et mulgeat hircos.</l>
            </sp>
            <sp>
               <speaker>Damoetas</speaker>
               <l n="92">Qui legitis flores et humi nascentia fraga,</l>
               <l n="93">frigidus, O pueri, fugite hinc, latet anguis in herba.</l>
            </sp>
            <sp>
               <speaker>Menalcas</speaker>
               <l n="94">Parcite, oves, nimium procedere; non bene ripae</l>
               <l n="95">creditur; ipse aries etiam nunc vellera siccat.</l>
            </sp>
            <sp>
               <speaker>Damoetas</speaker>
               <l n="96">Tityre, pascentes a flumine reice capellas:</l>
               <l n="97">ipse ubi tempus erit, omnis in fonte lavabo.</l>
            </sp>
            <sp>
               <speaker>Menalcas</speaker>
               <l n="98">Cogite ovis, pueri; si lac praeceperit aestus,</l>
               <l n="99">ut nuper, frustra pressabimus ubera palmis.</l>
            </sp>
            <sp>
               <speaker>Damoetas</speaker>
               <l n="100">Heu, heu, quam pingui macer est mihi taurus in ervo!</l>
               <l n="101">Idem amor exitium est pecori pecorisque magistro.</l>
            </sp>
            <sp>
               <speaker>Menalcas</speaker>
               <l n="102">His certe neque amor causa est; vix ossibus haerent.</l>
               <l n="103">nescio quis teneros oculus mihi fascinat agnos.</l>
            </sp>
            <sp>
               <speaker>Damoetas</speaker>
               <l n="104">Dic, quibus in terris—et eris mihi magnus Apollo—</l>
               <l n="105">tris pateat caeli spatium non amplius ulnas.</l>
            </sp>
            <sp>
               <speaker>Menalcas</speaker>
               <l n="106">Dic, quibus in terris inscripti nomina regum</l>
               <l n="107">nascantur flores, et Phyllida solus habeto.</l>
            </sp>
            <sp>
               <speaker>Palaemon</speaker>
               <l n="108">Non nostrum inter vos tantas componere lites.</l>
               <l n="109">Et vitula tu dignus, et hic, et quisquis amores</l>
               <l n="110">aut metuet dulces, aut experietur amaros.</l>
               <l n="111">Claudite iam rivos, pueri, sat prata biberunt.</l>
            </sp>
         </div>
         <div type="textpart" subtype="poem" n="4">
            <head>ECLOGA IV.</head>
            <lg type="stanza">
               <l n="1">Sicelides Musae, paulo maiora canamus!</l>
               <l n="2">Non omnis arbusta iuvant humilesque myricae;</l>
               <l n="3">si canimus silvas, silvae sint consule dignae.</l>
               <l n="4">Ultima Cumaei venit iam carminis aetas;</l>
               <l n="5">magnus ab integro saeclorum nascitur ordo:</l>
               <l n="6">iam redit et Virgo, redeunt Saturnia regna;</l>
               <l n="7">iam nova progenies caelo demittitur alto.</l>
               <l n="8">Tu modo nascenti puero, quo ferrea primum</l>
               <l n="9">desinet ac toto surget gens aurea mundo,</l>
               <l n="10">casta fave Lucina: tuus iam regnat Apollo.</l>
            </lg>
            <lg>
               <l n="11">Teque adeo decus hoc aevi te consule inibit,</l>
               <l n="12">Pollio, et incipient magni procedere menses.</l>
               <l n="13">te duce, si qua manent sceleris vestigia nostri,</l>
               <l n="14">inrita perpetua solvent formidine terras.</l>
               <l n="15">ille deum vitam accipiet, divisque videbit</l>
               <l n="16">permixtos heroas, et ipse videbitur illis,</l>
               <l n="17">pacatumque reget patriis virtutibus orbem.</l>
            </lg>
            <lg>
               <l n="18"> At tibi prima, puer, nullo munuscula cultu</l>
               <l n="19">errantis hederas passim cum baccare tellus</l>
               <l n="20">mixtaque ridenti colocasia fundet acantho.</l>
               <l n="21">Ipsae lacte domum referent distenta capellae</l>
               <l n="22">ubera, nec magnos metuent armenta leones;</l>
               <l n="23">ipsa tibi blandos fundent cunabula flores,</l>
               <l n="24">occidet et serpens, et fallax herba veneni</l>
               <l n="25">occidet, Assyrium volgo nascetur amomum.</l>
               <l n="26">at simul heroum laudes et facta parentis</l>
               <l n="27">iam legere et quae sit poteris cognoscere virtus,</l>
               <l n="28">molli paulatim flavescet campus arista,</l>
               <l n="29">incultisque rubens pendebit sentibus uva,</l>
               <l n="30">et durae quercus sudabunt roscida mella</l>
               <l n="31">Pauca tamen suberunt priscae vestigia fraudis,</l>
               <l n="32">quae temptare Thetim ratibus, quae cingere muris</l>
               <l n="33">oppida, quae iubeant telluri infindere sulcos:</l>
               <l n="34">alter erit tum Tiphys, et altera quae vehat Argo</l>
               <l n="35">delectos Heroas; erunt etiam altera bella,</l>
               <l n="36">atque iterum ad Troiam magnus mittetur Achilles.</l>
               <l n="37">Hinc, ubi iam firmata virum te fecerit aetas,</l>
               <l n="38">cedet et ipse mari vector, nec nautica pinus</l>
               <l n="39">mutabit merces: omnis feret omnia tellus:</l>
               <l n="40">non rastros patietur humus, non vinea falcem;</l>
               <l n="41">robustus quoque iam tauris iuga solvet arator;</l>
               <l n="42">nec varios discet mentiri lana colores:</l>
               <l n="43">ipse sed in pratis aries iam suave rubenti</l>
               <l n="44">murice, iam croceo mutabit vellera luto;</l>
               <l n="45">sponte sua sandyx pascentis vestiet agnos.</l>
            </lg>
            <lg>
               <l n="46"> Talia saecla, suis dixerunt, currite, fusis</l>
               <l n="47">concordes stabili fatorum numine Parcae.</l>
               <l n="48">Adgredere o magnos—aderit iam tempus—honores,</l>
               <l n="49">cara deum suboles, magnum Iovis incrementum!</l>
               <l n="50">Aspice convexo nutantem pondere mundum,</l>
               <l n="51">terrasque tractusque maris caelumque profundum!</l>
               <l n="52">Aspice, venturo laetentur ut omnia saeclo!</l>
               <l n="53">O mihi tam longae maneat pars ultima vitae,</l>
               <l n="54">spiritus et quantum sat erit tua dicere facta!</l>
               <l n="55">Non me carminibus vincet nec Thracius Orpheus,</l>
               <l n="56">nec Linus, huic mater quamvis atque huic pater adsit,</l>
               <l n="57">Orphei Calliopea, Lino formosus Apollo,</l>
               <l n="58">Pan etiam, Arcadia mecum si iudice certet,</l>
               <l n="59">Pan etiam Arcadia dicat se iudice victum.</l>
               <l n="60">Incipe, parve puer, risu cognoscere matrem,</l>
               <l n="61">matri longa decem tulerunt fastidia menses.</l>
               <l n="62">Incipe, parve puer, cui non risere parentes,</l>
               <l n="63">nec deus hunc mensa, dea nec dignata cubili est.</l>
            </lg>
         </div>
         <div type="textpart" subtype="poem" n="5">
            <head>ECLOGA V. MENALCAS, MOPSUS</head>

            <sp>
               <speaker>Menalcas</speaker>
               <l n="1">Cur non, Mopse, boni quoniam convenimus ambo,</l>
               <l n="2">tu calamos inflare levis, ego dicere versus,</l>
               <l n="3">hic corylis mixtas inter consedimus ulmos?</l>
            </sp>
            <sp>
               <speaker>Mopsus</speaker>
               <l n="4">Tu maior; tibi me est aequum parere, Menalca,</l>
               <l n="5">sive sub incertas zephyris motantibus umbras,</l>
               <l n="6">sive antro potius succedimus: aspice, ut antrum</l>
               <l n="7">silvestris raris sparsit labrusca racemis.</l>
            </sp>
            <sp>
               <speaker>Menalcas</speaker>
               <l n="8">Montibus in nostris solus tibi certat Amyntas.</l>
            </sp>
            <sp>
               <speaker>Mopsus</speaker>
               <l n="9">Quid, si idem certet Phoebum superare canendo?</l>
            </sp>
            <sp>
               <speaker>Menalcas</speaker>
               <l n="10">Incipe, Mopse, prior, si quos aut Phyllidis ignes,</l>
               <l n="11">aut Alconis habes laudes, aut iurgia Codri:</l>
               <l n="12">incipe, pascentis servabit Tityrus haedos.</l>
            </sp>
            <sp>
               <speaker>Mopsus</speaker>
               <l n="13">Immo haec, in viridi nuper quae cortice fagi</l>
               <l n="14">carmina descripsi et modulans alterna notavi,</l>
               <l n="15">experiar, tu deinde iubeto ut certet Amyntas.</l>
            </sp>
            <sp>
               <speaker>Menalcas</speaker>
               <l n="16">Lenta salix quantum pallenti cedit olivae,</l>
               <l n="17">puniceis humilis quantum saliunca rosetis,</l>
               <l n="18">iudicio nostro tantum tibi cedit Amyntas.</l>
               <l n="19">sed tu desine plura, puer; successimus antro.</l>
            </sp>
            <sp>
               <speaker>Mopsus</speaker>
               <l n="20">Extinctum nymphae crudeli funere Daphnim</l>
               <l n="21">flebant; vos coryli testes et flumina nymphis;</l>
               <l n="22">cum complexa sui corpus miserabile nati,</l>
               <l n="23">atque deos atque astra vocat crudelia mater.</l>
               <l n="24">Non ulli pastos illis egere diebus</l>
               <l n="25">frigida, Daphni, boves ad flumina; nulla neque amnem</l>
               <l n="26">libavit quadrupes, nec graminis attigit herbam.</l>
               <l n="27">Daphni, tuum Poenos etiam ingemuisse leones</l>
               <l n="28">interitum montesque feri silvaeque loquuntur.</l>
               <l n="29">Daphnis et Armenias curru subiungere tigres</l>
               <l n="30">instituit; Daphnis thiasos inducere Bacchi,</l>
               <l n="31">et foliis lentas intexere mollibus hastas.</l>
               <l n="32">Vitis ut arboribus decori est, ut vitibus uvae,</l>
               <l n="33">ut gregibus tauri, segetes ut pinguibus arvis,</l>
               <l n="34">tu decus omne tuis. Postquam te fata tulerunt,</l>
               <l n="35">ipsa Pales agros atque ipse reliquit Apollo.</l>
               <l n="36">Grandia saepe quibus mandavimus hordea sulcis,</l>
               <l n="37">infelix lolium et steriles nascuntur avenae;</l>
               <l n="38">pro molli viola, pro purpureo narcisso,</l>
               <l n="39">carduus et spinis surgit paliurus acutis.</l>
               <l n="40">Spargite humum foliis, inducite fontibus umbras,</l>
               <l n="41">pastores, mandat fieri sibi talia Daphnis;</l>
               <l n="42">et tumulum facite, et tumulo superaddite carmen:</l>
               <l n="43">
                  <quote n="inscription">DAPHNIS EGO IN SILVIS HINC VSQUE AD SIDERA NOTVS</quote>
               </l>
               <l n="44">
                  <quote n="inscription">FORMONSI PECORIS CVSTOS FORMONSIOR IPSE.</quote>
               </l>
            </sp>
            <sp>
               <speaker>Menalcas</speaker>
               <l n="45">Tale tuum carmen nobis, divine poeta,</l>
               <l n="46">quale sopor fessis in gramine, quale per aestum</l>
               <l n="47">dulcis aquae saliente sitim restinguere rivo:</l>
               <l n="48">nec calamis solum aequiparas, sed voce magistrum.</l>
               <l n="49">
                  <del>Fortunate puer, tu nunc eris alter ab illo.</del>
               </l>
               <l n="50">Nos tamen haec quocumque modo tibi nostra vicissim</l>
               <l n="51">dicemus, Daphnimque tuum tollemus ad astra;</l>
               <l n="52">Daphnin ad astra feremus: amavit nos quoque Daphnis.</l>
            </sp>
            <sp>
               <speaker>Mopsus</speaker>
               <l n="53">An quicquam nobis tali sit munere maius</l>
               <l n="54">Et puer ipse fuit cantari dignus, et ista</l>
               <l n="55">iam pridem Stimichon laudavit carmina nobis.</l>
            </sp>
            <sp>
               <speaker>Menalcas</speaker>
               <l n="56">Candidus insuetum miratur limen Olympi,</l>
               <l n="57">sub pedibusque videt nubes et sidera Daphnis.</l>
               <l n="58">ergo alacris silvas et cetera rura voluptas</l>
               <l n="59">Panaque pastoresque tenet, Dryadasque puellas;</l>
               <l n="60">nec lupus insidias pecori, nec retia cervis</l>
               <l n="61">ulla dolum meditantur: amat bonus otia Daphnis.</l>
               <l n="62">ipsi laetitia voces ad sidera iactant</l>
               <l n="63">intonsi montes; ipsae iam carmina rupes,</l>
               <l n="64">ipsa sonant arbusta: “Deus, deus ille, Menalca.”</l>
               <l n="65">Sis bonus O felixque tuis! En quattuor aras:</l>
               <l n="66">ecce duas tibi, Daphni, duas altaria Phoebo.</l>
               <l n="67">pocula bina novo spumantia lacte quotannis,</l>
               <l n="68">craterasque duo statuam tibi pinguis olivi,</l>
               <l n="69">et multo in primis hilarans convivia Baccho,—</l>
               <l n="70">ante focum, si frigus erit, si messis, in umbra,—</l>
               <l n="71">vina novum fundam calathis Ariusia nectar.</l>
               <l n="72">cantabunt mihi Damoetas et Lyctius Aegon;</l>
               <l n="73">saltantis satyros imitabitur Alphesiboeus.</l>
               <l n="74">Haec tibi semper erunt, et cum solemnia vota</l>
               <l n="75">reddemus Nymphis, et cum lustrabimus agros.</l>
               <l n="76">Dum iuga montis aper, fluvios dum piscis amabit,</l>
               <l n="77">dumque thymo pascentur apes, dum rore cicadae,</l>
               <l n="78">semper honos nomenque tuum laudesque manebunt;</l>
               <l n="79">ut Baccho Cererique, tibi sic vota quotannis</l>
               <l n="80">agricolae facient: damnabis tu quoque votis.</l>
            </sp>
            <sp>
               <speaker>Mopsus</speaker>
               <l n="81">Quae tibi, quae tali reddam pro carmine dona?</l>
               <l n="82">Nam neque me tantum venientis sibilus austri,</l>
               <l n="83">nec percussa iuvant fluctu tam litora, nec quae</l>
               <l n="84">saxosas inter decurrunt flumina valles.</l>
            </sp>
            <sp>
               <speaker>Menalcas</speaker>
               <l n="85">Hac te nos fragili donabimus ante cicuta:</l>
               <l n="86">haec nos, “Formosum Corydon ardebat Alexim,”</l>
               <l n="87">haec eadem docuit, “Cuium pecus, an Meliboei?”</l>
            </sp>
            <sp>
               <speaker>Mopsus</speaker>
               <l n="88">At tu sume pedum, quod, me cum saepe rogaret,</l>
               <l n="89">non tulit Antigenes—et erat tum dignus amari—</l>
               <l n="90">formosum paribus nodis atque aere, Menalca.</l>
            </sp>
         </div>
         <div type="textpart" subtype="poem" n="6">
            <head>ECLOGA VI.</head>
            <lg>
               <l n="1">Prima Syracosio dignata est ludere versu,</l>
               <l n="2">nostra nec erubuit silvas habitare Thalia.</l>
               <l n="3">Cum canerem reges et proelia, Cynthius aurem</l>
               <l n="4">vellit, et admonuit: “Pastorem, Tityre, pinguis</l>
               <l n="5">pascere oportet ovis, deductum dicere carmen.”</l>
               <l n="6">Nunc ego—namque super tibi erunt, qui dicere laudes,</l>
               <l n="7">Vare, tuas cupiant, et tristia condere bella—</l>
               <l n="8">agrestem tenui meditabor arundine Musam.</l>
               <l n="9">Non iniussa cano: si quis tamen haec quoque, si quis</l>
               <l n="10">captus amore leget, te nostrae, Vare, myricae,</l>
               <l n="11">te nemus omne canet; nec Phoebo gratior ulla est,</l>
               <l n="12">quam sibi quae Vari praescripsit pagina nomen.</l>
               <l n="13">Pergite, Pierides! Chromis et Mnasyllos in antro</l>
               <l n="14">Silenum pueri somno videre iacentem,</l>
               <l n="15">inflatum hesterno venas, ut semper, Iaccho:</l>
               <l n="16">serta procul tantum capiti delapsa iacebant,</l>
               <l n="17">et gravis attrita pendebat cantharus ansa.</l>
               <l n="18">Adgressi—nam saepe senex spe carminis ambo</l>
               <l n="19">luserat—iniciunt ipsis ex vincula sertis:</l>
               <l n="20">addit se sociam, timidisque supervenit Aegle,—</l>
               <l n="21">Aegle, Naiadum pulcherrima,—iamque videnti</l>
               <l n="22">sanguineis frontem moris et tempora pingit.</l>
               <l n="23">Ille dolum ridens, “Quo vincula nectitis?” inquit;</l>
               <l n="24">“solvite me, pueri; satis est potuisse videri:</l>
               <l n="25">carmina, quae voltis, cognoscite; carmina vobis,</l>
               <l n="26">huic aliud mercedis erit.” Simul incipit ipse.</l>
               <l n="27">Tum vero in numerum Faunosque ferasque videres</l>
               <l n="28">ludere, tum rigidas motare cacumina quercus;</l>
               <l n="29">nec tantum Phoebo gaudet Parnasia rupes,</l>
               <l n="30">nec tantum Rhodope miratur et Ismarus Orphea.</l>
            </lg>
            <lg>
               <l n="31"> Namque canebat, uti magnum per inane coacta</l>
               <l n="32">semina terrarumque animaeque marisque fuissent,</l>
               <l n="33">et liquidi simul ignis; ut his exordia primis</l>
               <l n="34">omnia et ipse tener mundi concreverit orbis;</l>
               <l n="35">tum durare solum et discludere Nerea ponto</l>
               <l n="36">coeperit, et rerum paulatim sumere formas;</l>
               <l n="37">iamque novum terrae stupeant lucescere solem,</l>
               <l n="38">altius atque cadant submotis nubibus imbres;</l>
               <l n="39">incipiant silvae cum primum surgere, cumque</l>
               <l n="40">rara per ignaros errent animalia montis.</l>
            </lg>
            <lg>
               <l n="41"> Hinc lapides Pyrrhae iactos, Saturnia regna,</l>
               <l n="42">Caucasiasque refert volucres, furtumque Promethei:</l>
               <l n="43">his adiungit, Hylan nautae quo fonte relictum</l>
               <l n="44">clamassent, ut litus “Hyla, Hyla!” omne sonaret.</l>
               <l n="45">et fortunatam, si numquam armenta fuissent,</l>
               <l n="46">Pasiphaen nivei solatur amore iuvenci.</l>
               <l n="47">ah, virgo infelix, quae te dementia cepit!</l>
               <l n="48">Proetides inplerunt falsis mugitibus agros:</l>
               <l n="49">at non tam turpis pecudum tamen ulla secuta est</l>
               <l n="50">concubitus, quamvis collo timuisset aratrum,</l>
               <l n="51">et saepe in levi quaesisset cornua fronte.</l>
               <l n="52">ah, virgo infelix, tu nunc in montibus erras:</l>
               <l n="53">ille, latus niveum molli fultus hyacintho,</l>
               <l n="54">ilice sub nigra pallentis ruminat herbas,</l>
               <l n="55">aut aliquam in magno sequitur grege.  “Claudite, nymphae,</l>
               <l n="56">Dictaeae nymphae, nemorum iam claudite saltus,</l>
               <l n="57">si qua forte ferant oculis sese obvia nostris</l>
               <l n="58">errabunda bovis vestigia; forsitan illum,</l>
               <l n="59">aut herba captum viridi, aut armenta secutum,</l>
               <l n="60">perducant aliquae stabula ad Gortynia vaccae.”</l>
               <l n="61">Tum canit Hesperidum miratam mala puellam;</l>
               <l n="62">tum Phaethontiades musco circumdat amaro</l>
               <l n="63">corticis, atque solo proceras erigit alnos.</l>
               <l n="64">Tum canit, errantem Permessi ad flumina Gallum</l>
               <l n="65">Aonas in montis ut duxerit una sororum,</l>
               <l n="66">utque viro Phoebi chorus adsurrexerit omnis;</l>
               <l n="67">ut Linus haec illi, divino carmine pastor,</l>
               <l n="68">floribus atque apio crinis ornatus amaro,</l>
               <l n="69">dixerit: “Hos tibi dant calamos, en accipe, Musae,</l>
               <l n="70">Ascraeo quos ante seni, quibus ille solebat</l>
               <l n="71">cantando rigidas deducere montibus ornos:</l>
               <l n="72">his tibi Grynei nemoris dicatur origo,</l>
               <l n="73">ne quis sit lucus, quo se plus iactet Apollo.”</l>
               <l n="74">Quid loquar aut Scyllam Nisi, quam fama secuta est</l>
               <l n="75">candida succinctam latrantibus inguina monstris</l>
               <l n="76">Dulichias vexasse rates, et gurgite in alto,</l>
               <l n="77">ah, timidos nautas canibus lacerasse marinis,</l>
               <l n="78">aut ut mutatos Terei narraverit artus;</l>
               <l n="79">quas illi Philomela dapes, quae dona pararit,</l>
               <l n="80">quo cursu deserta petiverit, et quibus ante</l>
               <l n="81">infelix sua tecta supervolitaverit alis?</l>
               <l n="82">Omnia, quae Phoebo quondam meditante, beatus</l>
               <l n="83">audiit Eurotas, iussitque ediscere laurus,</l>
               <l n="84">ille canit: pulsae referunt ad sidera valles;</l>
               <l n="85">cogere donec ovis stabulis numerumque referri</l>
               <l n="86">iussit, et invito processit Vesper Olympo.</l>
            </lg>
         </div>
         <div type="textpart" subtype="poem" n="7">
            <head>ECLOGA VII. MELIBOEUS, CORYDON, THYRSIS</head>

            <sp>
               <speaker>Meliboeus</speaker>
               <l n="1">Forte sub arguta consederat ilice Daphnis,</l>
               <l n="2">compulerantque greges Corydon et Thyrsis in unum,</l>
               <l n="3">Trhyrsis ovis, Corydon distentas lacte capellas,</l>
               <l n="4">ambo florentes aetatibus, Arcades ambo,</l>
               <l n="5">et cantare pares, et respondere parati.</l>
               <l n="6">Huc mihi, dum teneras defendo a frigore myrtos,</l>
               <l n="7">vir gregis ipse caper deerraverat; atque ego Daphnim</l>
               <l n="8">aspicio. Ille ubi me contra videt: “Ocius” inquit</l>
               <l n="9">“huc ades, O Meliboee, caper tibi salvus et haedi;</l>
               <l n="10">et, si quid cessare potes, requiesce sub umbra.</l>
               <l n="11">huc ipsi potum venient per prata iuvenci,</l>
               <l n="12">hic viridis tenera praetexit arundine ripas</l>
               <l n="13">Mincius, eque sacra resonant examina quercu.”</l>
               <l n="14">Quid facerem? Neque ego Alcippen, nec Phyllida habebam,</l>
               <l n="15">depulsos a lacte domi quae clauderet agnos,</l>
               <l n="16">et certamen erat, Corydon cum Thyrside, magnum.</l>
               <l n="17">posthabui tamen illorum mea seria ludo:</l>
               <l n="18">alternis igitur contendere versibus ambo</l>
               <l n="19">coepere; alternos Musae meminisse volebant.</l>
               <l n="20">hos Corydon, illos referebat in ordine Thyrsis.</l>
            </sp>
            <sp>
               <speaker>Corydon</speaker>
               <l n="21">Nymphae, noster amor, Libethrides, aut mihi carmen,</l>
               <l n="22">quale meo Codro, concedite: proxima Phoebi</l>
               <l n="23">versibus ille facit; aut, si non possumus omnes,</l>
               <l n="24">hic arguta sacra pendebit fistula pinu.</l>
            </sp>
            <sp>
               <speaker>Thyrsis</speaker>
               <l n="25">Pastores, hedera crescentem ornate poetam,</l>
               <l n="26">Arcades, invidia rumpantur ut ilia Codro;</l>
               <l n="27">aut si ultra placitum laudarit, baccare frontem</l>
               <l n="28">cingite, ne vati noceat mala lingua futuro.</l>
            </sp>
            <sp>
               <speaker>Corydon</speaker>
               <l n="29">Saetosi caput hoc apri tibi, Delia, parvus</l>
               <l n="30">et ramosa Micon vivacis cornua cervi.</l>
               <l n="31">Si proprium hoc fuerit, levi de marmore tota</l>
               <l n="32">puniceo stabis suras evincta coturno.</l>
            </sp>
            <sp>
               <speaker>Thyrsis</speaker>
               <l n="33">Sinum lactis et haec te liba, Priape, quotannis</l>
               <l n="34">exspectare sat est: custos es pauperis horti.</l>
               <l n="35">Nunc te marmoreum pro tempore fecimus; at tu,</l>
               <l n="36">si fetura gregem suppleverit, aureus esto.</l>
            </sp>
            <sp>
               <speaker>Corydon</speaker>
               <l n="37">Nerine Galatea, thymo mihi dulcior Hyblae,</l>
               <l n="38">candidior cycnis, hedera formosior alba,</l>
               <l n="39">cum primum pasti repetent praesepia tauri,</l>
               <l n="40">si qua tui Corydonis habet te cura, venito.</l>
            </sp>
            <sp>
               <speaker>Thyrsis</speaker>
               <l n="41">Immo ego Sardoniis videar tibi amarior herbis,</l>
               <l n="42">horridior rusco, proiecta vilior alga,</l>
               <l n="43">si mihi non haec lux toto iam longior anno est.</l>
               <l n="44">Ite domum pasti, si quis pudor, ite iuvenci.</l>
            </sp>
            <sp>
               <speaker>Corydon</speaker>
               <l n="45">Muscosi fontes et somno mollior herba,</l>
               <l n="46">et quae vos rara viridis tegit arbutus umbra,</l>
               <l n="47">solstitium pecori defendite; iam venit aestas</l>
               <l n="48">torrida, iam lento turgent in palmite gemmae.</l>
            </sp>
            <sp>
               <speaker>Thyrsis</speaker>
               <l n="49">Hic focus et taedae pingues, hic plurimus ignis</l>
               <l n="50">semper, et adsidua postes fuligine nigri;</l>
               <l n="51">hic tantum Boreae curamus frigora, quantum</l>
               <l n="52">aut numerum lupus, aut torrentia flumina ripas.</l>
            </sp>
            <sp>
               <speaker>Corydon</speaker>
               <l n="53">Stant et iuniperi, et castaneae hirsutae;</l>
               <l n="54">strata iacent passim sua quaque sub arbore poma;</l>
               <l n="55">omnia nunc rident: at si formosus Alexis</l>
               <l n="56">montibus his abeat, videas et flumina sicca.</l>
            </sp>
            <sp>
               <speaker>Thyrsis</speaker>
               <l n="57">Aret ager; vitio moriens sitit aeris herba;</l>
               <l n="58">Liber pampineas invidit collibus umbras:</l>
               <l n="59">Phyllidis adventu nostrae nemus omne virebit,</l>
               <l n="60">Iuppiter et laeto descendet plurimus imbri.</l>
            </sp>
            <sp>
               <speaker>Corydon</speaker>
               <l n="61">Populus Alcidae gratissima, vitis Iaccho,</l>
               <l n="62">formosae myrtus Veneri, sua laurea Phoebo;</l>
               <l n="63">Phyllis amat corylos: illas dum Phyllis amabit,</l>
               <l n="64">nec myrtus vincet corylos, nec laurea Phoebi.</l>
            </sp>
            <sp>
               <speaker>Thyrsis</speaker>
               <l n="65">Fraxinus in silvis pulcherrima, pinus in hortis,</l>
               <l n="66">populus in fluviis, abies in montibus altis:</l>
               <l n="67">saepius at si me, Lycida formose, revisas,</l>
               <l n="68">fraxinus in silvis cedat tibi, pinus in hortis.</l>
               <l n="69">Haec memini, et victum frustra contendere Thyrsim:</l>
               <l n="70">ex illo Corydon Corydon est tempore nobis.</l>
            </sp>
         </div>
         <div type="textpart" subtype="poem" n="8">
            <head>ECLOGA VIII. DAMON, ALPHESIBOEUS</head>
            <l n="1">Pastorem Musam Damonis et Alphesiboei—</l>
            <l n="2">immemor herbarum quos est mirata iuvenca</l>
            <l n="3">certantis, quorum stupefactae carmine lynces,</l>
            <l n="4">et mutata suos requierunt flumina cursus—</l>
            <l n="5">Illonis Musam dicemus et Alphesiboei.</l>
            <lg>
               <l n="6"> Tu mihi seu magni superas iam saxa Timavi,</l>
               <l n="7">sive oram Illyrici legis aequoris, en erit umquam</l>
               <l n="8">ille dies, mihi cum liceat tua dicere facta?</l>
               <l n="9">en erit ut liceat totum mihi ferre per orbem</l>
               <l n="10">sola Sophocleo tua carmina digna coturno?</l>
               <l n="11">A te principium, tibi desinam: accipe iussis</l>
               <l n="12">carmina coepta tuis, atque hanc sine tempora circum</l>
               <l n="13">inter victrices hederam tibi serpere laurus.</l>
               <lg>
                  <l n="14"> Frigida vix caelo noctis decesserat umbra,</l>
                  <l n="15">cum ros in tenera pecori gratissimus herba;</l>
                  <l n="16">incumbens tereti Damon sic coepit olivae.</l>
               </lg>
            </lg>
            <sp>
               <speaker>Damon</speaker>
               <l n="17">Nascere, praeque diem veniens age, Lucifer, almum,</l>
               <l n="18">coniugis indigno Nisae deceptus amore</l>
               <l n="19">dum queror, et divos, quamquam nil testibus illis</l>
               <l n="20">profeci, extrema moriens tamen adloquor hora.</l>
               <l n="21">Incipe Maenalios mecum, mea tibia, versus.</l>
               <l n="22">Maenalus argutumque nemus pinosque loquentis</l>
               <l n="23">semper habet; semper pastorum ille audit amores,</l>
               <l n="24">Panaque, qui primus calamos non passus inertis.</l>
               <l n="25">Incipe Maenalios mecum, mea tibia, versus.</l>
               <l n="26">Mopso Nisa datur: quid non speremus amantes?</l>
               <l n="27">Iungentur iam grypes equis, aevoque sequenti</l>
               <l n="28">cum canibus timidi venient ad pocula dammae.</l>
               <l n="29">Mopse, novas incide faces: tibi ducitur uxor;</l>
               <l n="30">sparge, marite, nuces: tibi deserit Hesperus Oetam.</l>
               <l n="31">Incipe Maenalios mecum, mea tibia, versus.</l>
               <l n="32">O digno coniuncta viro, dum despicis omnes,</l>
               <l n="33">dumque tibi est odio mea fistula, dumque capellae,</l>
               <l n="34">hirsutumque supercilium promissaque barba,</l>
               <l n="35">nec curare deum credis mortalia quemquam!</l>
               <l n="36">Incipe Maenalios mecum, mea tibia, versus.</l>
               <l n="37">Saepibus in nostris parvam te roscida mala—</l>
               <l n="38">dux ego vester eram—vidi cum matre legentem.</l>
               <l n="39">Alter ab undecimo tum me iam acceperat annus;</l>
               <l n="40">iam fragilis poteram ab terra contingere ramos.</l>
               <l n="41">Ut vidi, ut perii! Ut me malus abstulit error!</l>
               <lg>
                  <l n="42"> Incipe Maenalios mecum, mea tibia, versus.</l>
                  <l n="43">Nunc scio, quid sit Amor: duris in cotibus illum</l>
                  <l n="44">aut Tmaros, aut Rhodope, aut extremm Garamantes,</l>
                  <l n="45">nec generis nostri puerum nec sanguinis edunt.</l>
               </lg>
               <lg>
                  <l n="46"> Incipe Maenalios mecum, mea tibia, versus.</l>
                  <l n="47">saevus Amor docuit natorum sanguine matrem</l>
                  <l n="48">commaculare manus; crudelis tu quoque, mater:</l>
                  <l n="49">crudelis mater magis, an puer improbus ille?</l>
                  <l n="50">improbus ille puer; crudelis tu quoque, mater.</l>
               </lg>
               <lg>
                  <l n="51"> Incipe Maenalios mecum, mea tibia, versus.</l>
                  <l n="52">nunc et ovis ultro fugiat lupus; aurea durae</l>
                  <l n="53">mala ferant quercus; narcisso floreat alnus;</l>
                  <l n="54">pinguia corticibus sudent electra myricae;</l>
                  <l n="55">certent et cycnis ululae; sit Tityrus Orpheus,</l>
                  <l n="56">Orpheus in silvis, inter delphinas Arion.</l>
                  <l n="57">Incipe Maenalios mecum, mea tibia, versus.</l>
                  <l n="58">Omnia vel medium fiant mare: vivite, silvae!</l>
                  <l n="59">praeceps aerii specula de montis in undas</l>
                  <l n="60">deferar; extremum hoc munus morientis habeto.</l>
                  <l n="61">desine Maenalios, iam desine, tibia, versus.</l>
               </lg>
               <lg>
                  <l n="62"> Haec Damon: vos, quae responderit Alphesiboeus,</l>
                  <l n="63">dicite, Pierides; non omnia possumus omnes.</l>
               </lg>
            </sp>
            <sp>
               <speaker>Alphesiboeus</speaker>
               <l n="64">Effer aquam, et molli cinge haec altaria vitta,</l>
               <l n="65">verbenasque adole pinguis et mascula tura,</l>
               <l n="66">coniugis ut magicis sanos avertere sacris</l>
               <l n="67">experiar sensus nihil hic nisi carmina desunt.</l>
               <lg>
                  <l n="68"> Ducite ab urbe domum, mea carmina, ducite Daphnim.</l>
                  <l n="69">Carmina vel caelo possunt deducere Lunam;</l>
                  <l n="70">carminibus Circe socios mutavit Ulixi;</l>
                  <l n="71">frigidus in pratia cantando rumpitur anguis.</l>
               </lg>
               <lg>
                  <l n="72"> Ducite ab urbe domum, mea carmina, ducite Daphnim.</l>
                  <l n="73">terna tibi haec primum triplici diversa colore</l>
                  <l n="74">licia circumdo, terque haec altaria circum</l>
                  <l n="75">effigiem duco: numero deus impare gaudet.</l>
               </lg>
               <lg>
                  <l n="76"> Ducite ab urbe domum, mea carmina, ducite Daphnim.</l>
                  <l n="77">Necte tribus nodis ternos, Amarylli, colores,</l>
                  <l n="78">necte, Amarylli, modo, et “Veneris” dic “vincula necto.”</l>
               </lg>
               <lg>
                  <l n="79"> Ducite ab urbe domum, mea carmina, ducite Daphnim.</l>
                  <l n="80">Limus ut hic durescit et haec ut cera liquescit</l>
                  <l n="81">uno eodemque igni, sic nostro Daphnis amore.</l>
                  <l n="82">Sparge molam, et fragilis incende bitumine laurus.</l>
                  <l n="83">Daphnis me malus urit, ego hanc in Daphnide laurum.</l>
               </lg>
               <lg>
                  <l n="84"> Ducite ab urbe domum, mea carmina, ducite Daphnim.</l>
                  <l n="85">Talis amor Daphnim, qualis cum fessa iuvencum</l>
                  <l n="86">per nemora atque altos quaerendo bucula lucos</l>
                  <l n="87">propter aquae rivum viridi procumbit in ulva,</l>
                  <l n="88">perdita, nec serae meminit decedere nocti,</l>
                  <l n="89">talis amor teneat, nec sit mihi cura mederi.</l>
               </lg>
               <lg>
                  <l n="90"> Ducite ab urbe domum, mea carmina, ducite Daphnim.</l>
                  <l n="91">Has olim exuvias mihi perfidus ille reliquit,</l>
                  <l n="92">pignora cara sui, quae nunc ego limine in ipso,</l>
                  <l n="93">terra, tibi mando; debent haec pignora Daphnim.</l>
               </lg>
               <lg>
                  <l n="94"> Ducite ab urbe domum, mea carmina, ducite Daphnim.</l>
                  <l n="95">Has herbas atque haec Ponto mihi lecta venena</l>
                  <l n="96">ipse dedit Moeris; nascuntur plurima Ponto.</l>
                  <l n="97">His ego saepe lupum fieri et se condere silvis</l>
                  <l n="98">Moerim, saepe animas imis excire sepulcris,</l>
                  <l n="99">atque satas alio vidi traducere messis.</l>
               </lg>
               <lg>
                  <l n="100"> Ducite ab urbe domum, mea carmina, ducite Daphnim.</l>
                  <l n="101">Fer cineres, Amarylli, foras, rivoque fluenti</l>
                  <l n="102">transque caput iace, nec respexeris: his ego Daphnim</l>
                  <l n="103">adgrediar, nihil ille deos, nil carmina curat.</l>
               </lg>
               <lg>
                  <l n="104"> Ducite ab urbe domum, mea carmina, ducite Daphnim.</l>
                  <l n="105">Aspice, corripuit tremulis altaria flammis</l>
                  <l n="106">sponte sua, dum ferre moror, cinis ipse: bonum sit!</l>
                  <l n="107">Nescio quid certe est, et Hylas in limine latrat.</l>
                  <l n="108">Credimus, an, qui amant, ipsi sibi somnia fingunt?</l>
                  <l n="109">Parcite, ab urbe venit, iam carmina, parcite, Daphnis.</l>
               </lg>
            </sp>
         </div>
         <div type="textpart" subtype="poem" n="9">
            <head>ECLOGA IX. LYCIDAS, MOERIS</head>

            <sp>
               <speaker>Lycidas</speaker>
               <l n="1">te, Moeri, pedes? an, quo via ducit, in urbem?</l>
            </sp>
            <sp>
               <speaker>Moeris</speaker>
               <l n="2">O Lycida, vivi pervenimus, advena nostri</l>
               <l n="3">(quod numquam veriti sumus) ut possessor agelli</l>
               <l n="4">diceret: “Haec mea sunt; veteres migrate coloni!”</l>
               <l n="5">nunc victi, tristes, quoniam Fors omnia versat,</l>
               <l n="6">hos illi—quod nec vertat bene—mittimus haedos.</l>
            </sp>
            <sp>
               <speaker>Lycidas</speaker>
               <l n="7">Certe equidem audieram, qua se subducere colles</l>
               <l n="8">incipiunt, mollique iugum demittere clivo,</l>
               <l n="9">usque ad aquam et veteres (iam fracta cacumina) fagos</l>
               <l n="10">omnia carminibus vestrum servasse Menalcan.</l>
            </sp>
            <sp>
               <speaker>Moeris</speaker>
               <l n="11">Audieras, et fama fuit; sed carmina tantum</l>
               <l n="12">nostra valent, Lycida, tela inter Martia, quantum</l>
               <l n="13">Chaonias dicunt aquila veniente columbas.</l>
               <l n="14">quod nisi me quacumque novas incidere lites</l>
               <l n="15">ante Sinistra cava monuisset ab ilice cornix,</l>
               <l n="16">nec tuus hic Moeris, nec viveret ipse Menalcas.</l>
            </sp>
            <sp>
               <speaker>Lycidas</speaker>
               <l n="17">Heu, cadit in quemquam tantum scelus? Heu, tua nobis</l>
               <l n="18">paene simul tecum solatia rapta, Menalca?</l>
               <l n="19">quis caneret nymphas; quis humum florentibus herbis</l>
               <l n="20">spargeret, aut viridi fontes induceret umbra?</l>
               <l n="21">vel quae sublegi tacitus tibi carmina nuper,</l>
               <l n="22">cum te ad delicias ferres, Amaryllida, nostras?</l>
               <l n="23">Tityre, dum redeo—brevis est via—pasce capellas,</l>
               <l n="24">et potum pastas age, Tityre, et inter agendum</l>
               <l n="25">occursare capro, cornu ferit ille, caveto.</l>
            </sp>
            <sp>
               <speaker>Moeris</speaker>
               <l n="26">Immo haec, quae Varo necdum perfecta canebat:</l>
               <l n="27">“Vare, tuum nomen, superet modo Mantua nobis—</l>
               <l n="28">Mantua, vae miserae nimium vicina Cremonae—</l>
               <l n="29">cantantes sublime ferent ad sidera cycni.”</l>
            </sp>
            <sp>
               <speaker>Lycidas</speaker>
               <l n="30">Sic tua Cyrneas fugiant examina taxos;</l>
               <l n="31">sic cytiso pastae distendant ubera vaccae!</l>
               <l n="32">Incipe, si quid habes: et me fecere poetam</l>
               <l n="33">Pierides; sunt et mihi carmina; me quoque dicunt</l>
               <l n="34">vatem pastores, sed non ego credulus illis.</l>
               <l n="35">Nam neque adhuc Vario videor, nec dicere Cinna</l>
               <l n="36">digna, sed argutos inter strepere anser olores.</l>
            </sp>
            <sp>
               <speaker>Moeris</speaker>
               <l n="37">Id quidem ago et tacitus, Lycida, mecum ipse voluto,</l>
               <l n="38">si valeam meminisse; neque est ignobile carmen:</l>
               <l n="39">`huc ades, O Galatea; quis est nam ludus in undis</l>
               <l n="40">hic ver purpureum; varios hic flumina circum</l>
               <l n="41">fundit humus flores; hic candida populus antro</l>
               <l n="42">imminet, et lentae texunt umbracula vites.</l>
               <l n="43">huc ades: insani feriant sine litora fluctus.</l>
            </sp>
            <sp>
               <speaker>Lycidas</speaker>
               <l n="44">Quid, quae te pura solum sub nocte canentem</l>
               <l n="45">audieram? Numeros memini, si verba tenerem.</l>
               <l n="46">“Daphni, quid antiquos signorum suspicis ortus?</l>
               <l n="47">Ecce Dionaei processit Caesaris astrum,</l>
               <l n="48">astrum, quo segetes gauderent frugibus, et quo</l>
               <l n="49">duceret apricis in collibus uva colorem.</l>
               <l n="50">insere, Daphni, piros: carpent tua poma nepotes.”</l>
            </sp>
            <sp>
               <speaker>Moeris</speaker>
               <l n="51">Omnia fert aetas, animum quoque: saepe ego longos</l>
               <l n="52">cantando puerum memini me condere soles:</l>
               <l n="53">nunc oblita mihi tot carmina; vox quoque Moerim</l>
               <l n="54">iam fugit ipsa; lupi Moerim videre priores.</l>
               <l n="55">Sed tamen ista satis referet tibi saepe Menalcas.</l>
            </sp>
            <sp>
               <speaker>Lycidas</speaker>
               <l n="56">Causando nostros in longum ducis amores:</l>
               <l n="57">et nunc omne tibi stratum silet aequor, et omnes,</l>
               <l n="58">aspice, ventosi ceciderunt murmuris aurae.</l>
               <l n="59">hinc adeo media est nobis via; namque sepulcrum</l>
               <l n="60">incipit adparere Bianoris: hic ubi densas</l>
               <l n="61">agricolae stringunt frondes, hic, Moeri, canamus;</l>
               <l n="62">hic haedos depone: tamen veniemus in urbem.</l>
               <l n="63">aut si, nox pluviam ne colligat ante, veremur,</l>
               <l n="64">cantantes licet usque (minus via laedit) eamus;</l>
               <l n="65">cantantes ut eamus, ego hoc te fasce levabo.</l>
            </sp>
            <sp>
               <speaker>Moeris</speaker>
               <l n="66">Desine plura, puer, et quod nunc instat agamus:</l>
               <l n="67">carmina tum melius, cum venerit ipse, canemus.</l>
            </sp>
         </div>
         <div type="textpart" subtype="poem" n="10">
            <head>ECLOGA X.</head>
            <l n="1">Extremum hunc, Arethusa, mihi concede laborem:</l>
            <l n="2">pauca meo Gallo, sed quae legat ipsa Lycoris,</l>
            <l n="3">carmina sunt dicenda. neget quis carmina Gallo?</l>
            <l n="4">sic tibi, cum fluctus subterlabere Sicanos,</l>
            <l n="5">Doris amara suam non intermisceat undam.</l>
            <l n="6">incipe; sollicitos Galli dicamus amores,</l>
            <l n="7">dum tenera attondent simae virgulta capellae.</l>
            <l n="8">non canimus surdis; respondent omnia silvae.</l>
            <lg>
               <l n="9"> Quae nemora, aut qui vos saltus habuere, puellae</l>
               <l n="10">Naides, indigno cum Gallus amore peribat?</l>
               <l n="11">nam neque Parnasi vobis iuga, nam neque Pindi</l>
               <l n="12">ulla moram fecere, neque Aoniae Aganippe.</l>
               <l n="13">Illum etiam lauri, etiam flevere myricae.</l>
               <l n="14">Pinifer illum etiam sola sub rupe iacentem</l>
               <l n="15">Maenalus, et gelidi fleverunt saxa Lycaei.</l>
               <l n="16">Stant et oves circum;—nostri nec poenitet illas,</l>
               <l n="17">nec te poeniteat pecoris, divine poeta;—</l>
               <l n="18">et formosus ovis ad flumina pavit Adonis;</l>
               <l n="19">venit et upilio; tardi venere subulci;</l>
               <l n="20">uvidus hiberna venit de glande Menalcas.</l>
               <l n="21">Omnes “Unde amor iste” rogant “tibi?”  Venit Apollo:</l>
               <l n="22">“Galle, quid insanis?” inquit; “tua cura Lycoris</l>
               <l n="23">perque nives alium perque horrida castra secuta est.”</l>
               <l n="24">Venit et agresti capitis Silvanus honore,</l>
               <l n="25">florentis ferulas et grandia lilia quassans.</l>
               <l n="26">Pan deus Arcadiae venit, quem vidimus ipsi</l>
               <l n="27">sanguineis ebuli bacis minioque rubentem.</l>
               <l n="28">“Ecquis erit modus?” inquit; “Amor non talia curat;</l>
               <l n="29">nec lacrimis crudelis Amor, nec gramina rivis,</l>
               <l n="30">nec cytiso saturantur apes, nec fronde capellae.”</l>
               <l n="31">Tristis at ille: “Tamen cantabitis, Arcades,” inquit</l>
               <l n="32">“montibus haec vestris: soli cantare periti</l>
               <l n="33">Arcades. O mihi tum quam molliter ossa quiescant,</l>
               <l n="34">vestra meos olim si fistula dicat amores!</l>
               <l n="35">Atque utinam ex vobis unus, vestrique fuissem</l>
               <l n="36">aut custos gregis, aut maturae vinitor uvae!</l>
               <l n="37">Certe, sive mihi Phillis, sive esset Amyntas,</l>
               <l n="38">seu quicumque furor—quid tum, si fuscus Amyntas;</l>
               <l n="39">et nigrae violae sunt et vaccinia nigra—</l>
               <l n="40">mecum inter salices lenta sub vite iaceret;</l>
               <l n="41">serta mihi Phyllis legeret, cantaret Amyntas.</l>
               <l n="42">Hic gelidi fontes, hic mollia prata, Lycori,</l>
               <l n="43">hic nemus; hic ipso tecum consumerer aevo.</l>
               <l n="44">Nunc insanus amor duri me Martis in armis</l>
               <l n="45">tela inter media atque adversos detinet hostes:</l>
               <l n="46">tu procul a patria (nec sit mihi credere tantum!)</l>
               <l n="47">Alpinas, ah dura, nives et frigora Rheni</l>
               <l n="48">me sine sola vides: ah, te ne frigora laedant!</l>
               <l n="49">ah, tibi ne teneras glacies secet aspera plantas!</l>
               <l n="50">Ibo, et, Chalcidico quae sunt mihi condita versu</l>
               <l n="51">carmina, pastoris Siculi modulabor avena.</l>
               <l n="52">certum est in silvis, inter spelaea ferarum</l>
               <l n="53">malle pati, tenerisque meos incidere amores</l>
               <l n="54">arboribus; crescent illae, crescetis, amores.</l>
               <l n="55">Interea mixtis lustrabo Maenala nymphis,</l>
               <l n="56">aut acris venabor apros: non me ulla vetabunt</l>
               <l n="57">frigora Parthenios canibus circumdare saltus.</l>
               <l n="58">iam mihi per rupes videor lucosque sonantis</l>
               <l n="59">ire; libet Partho torquere Cydonia cornu</l>
               <l n="60">spicula:—tamquam haec sit nostri medicina furoris,</l>
               <l n="61">ut deus ille malis hominum mitescere discat!</l>
               <l n="62">Iam neque hamadryades rursus nec carmina nobis</l>
               <l n="63">ipsa placent; ipsae rursus concedite silvae.</l>
               <l n="64">non illum nostri possunt mutare labores,</l>
               <l n="65">nec si frigoribus mediis Hebrumque bibamus,</l>
               <l n="66">Sithoniasque nives hiemis subeamus aquosae,</l>
               <l n="67">nec si, cum moriens alta liber aret in ulmo,</l>
               <l n="68">Aethiopum versemus ovis sub sidere Cancri.</l>
               <l n="69">omnia vincit Amor; et nos cedamus Amori.”</l>
            </lg>
            <lg>
               <l n="70"> Haec sat erit, divae, vestrum cecinisse poetam,</l>
               <l n="71">dum sedet et gracili fiscellam texit hibisco,</l>
               <l n="72">Pierides; vos haec facietis maxima Gallo—</l>
               <l n="73">Gallo, cuius amor tantum mihi crescit in horas,</l>
               <l n="74">quantum vere novo viridis se subicit alnus.</l>
               <l n="75">Surgamus; solet esse gravis cantantibus umbra;</l>
               <l n="76">iuniperi gravis umbra; nocent et frugibus umbrae.</l>
               <l n="77">Ite domum saturae, venit Hesperus, ite capellae.</l>
            </lg>
         </div>
       </div>
      </body>
   </text>
</TEI>