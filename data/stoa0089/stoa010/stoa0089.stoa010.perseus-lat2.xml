<?xml version="1.0" encoding="UTF-8"?>
<?xml-model href="http://www.stoa.org/epidoc/schema/8.19/tei-epidoc.rng"
  schematypens="http://relaxng.org/ns/structure/1.0"?>
<?xml-model href="http://www.stoa.org/epidoc/schema/8.19/tei-epidoc.rng"
  schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Panegyricus de tertio consulatu Honorii Augusti</title>
            <author>Claudianus, Claudius</author>
            <editor role="editor">Maurice Platnaeur</editor>
            <funder n="org:Mellon">The Mellon Foundation</funder>
         </titleStmt>
         <publicationStmt>
            <publisher>Trustees of Tufts University</publisher>
            <pubPlace>Medford, MA</pubPlace>
            <authority>Perseus Project</authority>
         </publicationStmt>
         <sourceDesc>
            <biblStruct>
               <monogr>
                  <title>Claudian, Vol 1</title>
                  <author>Claudianus, Claudius</author>
                  <editor role="editor">Maurice Platnaeur</editor>
                  <imprint>
                     <publisher>William Heinemann; G.P. Putnam's Sons</publisher>
                     <pubPlace>London; New York</pubPlace>
                     <date>1922</date>
                  </imprint>
               </monogr>
            </biblStruct>
         </sourceDesc>
      </fileDesc>
      <encodingDesc>
         <refsDecl n="CTS">
            <cRefPattern n="line"
               matchPattern="(\w+).(\w+)"
               replacementPattern="#xpath(/tei:TEI/tei:text/tei:body/tei:div/tei:div[@n='$1']/tei:l[@n='$2'])">
               <p>This pointer pattern extracts poem and line</p>
            </cRefPattern>
            <cRefPattern n="poem"
               matchPattern="(\w+)"
               replacementPattern="#xpath(/tei:TEI/tei:text/tei:body/tei:div/tei:div[@n='$1'])">
               <p>This pointer pattern extracts poem</p>
            </cRefPattern>
         </refsDecl>
         <refsDecl n="TEI.2">
            <refState unit="card"/>
         </refsDecl>
      </encodingDesc>
      <profileDesc>
         <langUsage>
            <language ident="lat">Latin</language>
            <language ident="grc">Greek</language>
         </langUsage>
      </profileDesc>
      <revisionDesc>
         <change who="Thibault Clerice" when="2015-12-03">Bumped URN after CTS and Epidoc conversion.</change>
      </revisionDesc>
   </teiHeader>
   <text>
      <body>
         <div xml:lang="lat"
              type="edition"
              n="urn:cts:latinLit:stoa0089.stoa010.perseus-lat2">
            <pb n="v.1.p.268"/>   
            <div type="textpart" n="pr" subtype="poem">
               <head>Praefatio</head>
               
               <l n="1">Parvos non aquilis fas est educere fetus</l>
               <l n="2">ante fidem soils iudiciumque poli.</l>
               <l n="3">nam pater, excusso saluit cum tegmine proles</l>
               <l n="4">ovaque maternus rupit hiulca tepor,</l>
               <l n="5">protinus implumes convertit ad aethera nidos </l>
               <l n="6">et recto flammas imperat ore pati.</l>
               <l n="7">consulit ardentes radios et luce magistra</l>
               <l n="8">natorum vires ingeniumque probat.</l>
               <l n="9">degenerem refugo torsit qui lumine visum,</l>
               <l n="10">unguibus hunc saevis ira paterna ferit. </l>
               <l n="11">exploratores oculis qui pertulit ignes</l>
               <l n="12">sustinuitque acie nobiliore diem,</l>
               <l n="13">nutritur volucrumque potens et fulminis heres,</l>
               <l n="14">gesturus summo tela trisulca Iovi.</l>
               <l n="15">me quoque Pieriis temptatum saepius antris </l>
               <l n="16">audet magna suo mittere Roma deo.</l>
               <l n="17">iam dominas aures, iam regia tecta meremur</l>
               <l n="18">et chelys Augusto iudice nostra sonat.</l>
            </div>
            <pb n="v.1.p.270"/>
            <div type="textpart" n="1" xml:id="poem.7" subtype="poem"> 
               <l n="1">Tertia Romulei sumant exordia fasces</l>
               <l n="2">terque tuas ducat bellatrix pompa curules;</l>
               <l n="3">festior annus eat cinctusque imitata Gabinos</l>
               <l n="4">dives Hydaspeis augescat purpura gemmis;</l>
               <l n="5">succedant armis trabeae, tentoria lictor </l>
               <l n="6">ambiat et Latiae redeant ad signa secures,</l>
               <l n="7">tuque o qui patrium curis aequalibus orbem</l>
               <l n="8">Eoo cum fratre regis, precede secundis</l>
               <l n="9">alitibus Phoebique novos ordire meatus,</l>
               <l n="10">spes votumque poli, quem primo a limine vitae </l>
               <l n="11">nutrix aula fovet, strictis quem fulgida telis</l>
               <l n="12">inter laurigeros aluerunt castra triumphos.</l>
               <l n="13">ardua privatos nescit Fortuna penates</l>
               <l n="14">et regnum cum luce dedit. cognata potestas</l>
               <l n="15">excepit Tyrio venerabile pignus in ostro </l>
               <l n="16">lustravitque tuos aquilis victricibus ortus</l>
               <l n="17">miles et in mediis cunabula praebuit hastis.</l>
               <l n="18">te nascente ferox toto Germania Rheno</l>
               <pb n="v.1.p.272"/>
               <l n="19">intremuit movitque suas formidine silvas</l>
               <l n="20">Caucasus et positis numen confessa pharetris </l>
               <l n="21">ignavas Meroe traxit de crine sagittas.</l>
               <l n="22">reptasti per scuta puer, regumque recentes</l>
               <l n="23">exuviae tibi ludus erant, primusque solebas</l>
               <l n="24">aspera complecti torvum post proelia patrem,</l>
               <l n="25">signa triumphato quotiens flexisset ab Histro </l>
               <l n="26">Arctoa de strage calens, et poscere partem</l>
               <l n="27">de spoliis, Scythicos arcus aut rapta Gelonis</l>
               <l n="28">cingula vel iaculum Daci vel frena Suebi.</l>
               <l n="29">ille coruscanti clipeo te saepe volentem</l>
               <l n="30">sustulit adridens et pectore pressit anhelo </l>
               <l n="31">intrepidum ferri galeae nec triste timentem</l>
               <l n="32">fulgur et ad summas tendentem brachia cristas,</l>
               <l n="33">tum sic laetus ait: “rex o stellantis Olympi,</l>
               <l n="34">talis perdomito redeat mihi filius hoste,</l>
               <l n="35">Hyrcanas populatus opes aut caede superbus </l>
               <l n="36">Assyria, sic ense rubens, sic flamine crebro</l>
               <l n="37">turbidus et grato respersus pulvere belli,</l>
               <l n="38">armaque gaviso referat captiva parenti.”</l>
               <l n="39">Mox ubi firmasti recto vestigia gressu,</l>
               <l n="40">non tibi desidias molles nec marcida luxu </l>
               <l n="41">otia nec somnos genitor permisit inertes,</l>
               <l n="42">sed nova per duros instruxit membra labores</l>
               <l n="43">et cruda teneras exercuit indole vires:</l>
               <l n="44">frigora saeva pati, gravibus non cedere nimbis,</l>
               <l n="45">aestivum tolerare iubar, transnare sonoras </l>
               <l n="46">torrentum furias, ascensu vincere montes,</l>
               <pb n="v.1.p.274"/>
               <l n="47">planitiem cursu, valles et concava saltu,</l>
               <l n="48">nec non in clipeo vigiles producere noctes,</l>
               <l n="49">in galea potare nives, nunc spicula cornu</l>
               <l n="50">tendere, nunc glandes Baleari spargere funda. </l>
               <l n="51">quoque magis nimium pugnae inflammaret amorem,</l>
               <l n="52">facta tui numerabat avi, quem litus adustae</l>
               <l n="53">horrescit Libyae ratibusque impervia Thule:</l>
               <l n="54">ille leves Mauros nec falso nomine Pictos</l>
               <l n="55">edomuit Scottumque vago mucrone secutus </l>
               <l n="56">fregit Hyperboreas remis audaeibus undas</l>
               <l n="57">et geminis fulgens utroque sub axe tropacis</l>
               <l n="58">Tethyos alternae refluas calcavit harenas.</l>
               <l n="59">hos tibi virtutum stimulos, haec semina laudum,</l>
               <l n="60">haec exempla dabat. non ocius hausit Achilles </l>
               <l n="61">semiferi praecepta senis, seu cuspidis artes</l>
               <l n="62">sive lyrae cantus medieas seu disceret herbas.</l>
               <l n="63">Interea turbata fides, civilia rursus</l>
               <l n="64">bella tonant dubiumque quatit discordia mundum.</l>
               <l n="65">pro crimen superum, longi pro dedecus aevi: </l>
               <l n="66">barbarus Hesperias exul possederat urbes</l>
               <l n="67">sceptraque deiecto dederat Romana clienti.</l>
               <l n="68">iam princeps molitur iter gentesque remotas</l>
               <l n="69">colligit Aurorae, tumidus quascumque pererrat </l>
               <l n="70">Euphrates, quas lustrat Halys, quas ditat Orontes;</l>
               <l n="71">turiferos Arabes saltus, vada Caspia Medi,</l>
               <l n="72">Armenii Phasin, Parthi liquere Niphaten.</l>
               <l n="73">Quae tibi tum Martis rabies quantusque sequendi</l>
               <l n="74">ardor erat? quanto flagrabant pectora voto</l>
               <pb n="v.1.p.276"/>
               <l n="75">optatas audire tubas campique cruenta </l>
               <l n="76">tempestate frui truncisque inmergere plantas?</l>
               <l n="77">ut leo, quem fulvae matris spelunca tegebat</l>
               <l n="78">uberibus solitum pasci, cum crescere sensit</l>
               <l n="79">ungue pedes et terga iubis et dentibus ora,</l>
               <l n="80">iam negat imbelles epulas et rupe relicta </l>
               <l n="81">Gaetulo comes ire patri stabulisque minari</l>
               <l n="82">aestuat et celsi tabo sordere iuvenci.</l>
               <l n="83">ille vetat rerumque tibi commendat habenas</l>
               <l n="84">et sacro meritos ornat diademate crines.</l>
               <l n="85">tantaque se rudibus pietas ostendit in annis, </l>
               <l n="86">sic aetas animo cessit, quererentur ut omnes</l>
               <l n="87">imperium tibi sero datum. Victoria velox</l>
               <l n="88">auspiciis effecta tuis. Pugnastis uterque:</l>
               <l n="89">tu fatis genitorque manu. te propter et Alpes</l>
               <l n="90">invadi faciles cauto nec profuit hosti </l>
               <l n="91">munitis haesisse locis: spes inrita valli</l>
               <l n="92">concidit et scopulis patuerunt claustra revulsis.</l>
               <l n="93">te propter gelidis Aquilo de monte procellis</l>
               <l n="94">obruit adversas acies revolutaque tela</l>
               <l n="95">vertit in auctores et turbine reppulit hastas </l>
               <l n="96">o nimium dilecte deo, cui fundit ab antris</l>
               <l n="97">Aeolus armatas hiemes, cui militat aether</l>
               <l n="98">et coniurati veniunt ad classica venti.</l>
               <l n="99">Alpinae rubuere nives, et Frigidus amnis</l>
               <pb n="v.1.p.278"/>
               <l n="100">mutatis fumavit aquis turbaque cadentum </l>
               <l n="101">staret, ni rapidus iuvisset flumina sanguis.</l>
               <l n="102">At ferus inventor scelerum traiecerat altum</l>
               <l n="103">non uno mucrone latus, duplexque tepebat</l>
               <l n="104">ensis, et ultrices in se converterat iras</l>
               <l n="105">tandem iusta manus. iam libertate reducta, </l>
               <l n="106">quamvis emeritum peteret natura reverti</l>
               <l n="107">numen et auratas astrorum panderet arces</l>
               <l n="108">nutaretque oneris venturi conscius Atlas,</l>
               <l n="109">distulit Augustus cupido se credere caelo,</l>
               <l n="110">dura tibi pacatum praesenti traderet orbem. </l>
               <l n="111">nec mora: Bistoniis alacer consurgis ab oris,</l>
               <l n="112">inter barbaricas ausus transire cohortes</l>
               <l n="113">impavido vultu; linquis Rhodopeia saxa</l>
               <l n="114">Orpheis animata modis; iuga deseris Oetes</l>
               <l n="115">Herculeo damnata rogo; post Pelion intras </l>
               <l n="116">Nereis inlustre toris; te pulcher Enipeus</l>
               <l n="117">celsaque Dodone stupuit rursusque locutae</l>
               <l n="118">in te Chaoniae moverunt carmina quercus.</l>
               <l n="119">Illyrici legitur plaga litoris; arva teruntur</l>
               <l n="120">Dalmatiae; Phrygii numerantur stagna Timavi. </l>
               <l n="121">gaudent Italiae sublimibus oppida muris</l>
               <l n="122">adventu sacrata tuo, summissus adorat</l>
               <l n="123">Eridanus blandosque iubet mitescere fluctus</l>
               <l n="124">et Phaethonteas solitae deflere ruinas</l>
               <l n="125">roscida frondosae revocant electra sorores. </l>
               <l n="126">Quanti tum iuvenes, quantae sprevere pudorem</l>
               <l n="127">spectandi studio matres, puerisque severi</l>
               <pb n="v.1.p.280"/>
               <l n="128">certavere senes, cum tu genitoris amico</l>
               <l n="129">exceptus gremio mediam veherere per urbem</l>
               <l n="130">velaretque pios communis laurea currus! </l>
               <l n="131">quis non Luciferum roseo cum Sole videri</l>
               <l n="132">credidit aut iunctum Bromio radiare Tonantem?</l>
               <l n="133">floret cristatis exercitus undique turmis,</l>
               <l n="134">quisque sua te voce canens. praestringit aena</l>
               <l n="135">lux oculos, nudique seges Mavortia ferri </l>
               <l n="136">ingeminat splendore diem, pars nobilis arcu,</l>
               <l n="137">pars longe iaculis, pars comminus horrida contis;</l>
               <l n="138">hi volucres tollunt aquilas, hi picta draconum</l>
               <l n="139">colla levant, multusque tumet per nubila serpens</l>
               <l n="140">iratus stimulante Noto vivitque receptis </l>
               <l n="141">flatibus et vario mentitur sibila tractu.</l>
               <l n="142">Ut ventum ad sedes, cunctos discedere tectis</l>
               <l n="143">dux iubet et generum compellat talibus ultro:</l>
               <l n="144">“bellipotens Stilicho, cuius mihi robur in armis,</l>
               <l n="145">pace probata fides: quid enim per proelia gessi </l>
               <l n="146">te sine? quem merui te non sudante triumphum?</l>
               <l n="147">Odrysium pariter Getico foedavimus Hebrum</l>
               <l n="148">sanguine, Sarmaticas pariter prostravimus alas</l>
               <l n="149">Riphaeaque simul fessos porreximus artus</l>
               <l n="150">in glacie stantemque rota sulcavimus Histrum: </l>
               <l n="151">ergo age, me quoniam caelestis regia poscit,</l>
               <l n="152">tu curis succede meis, tu pignora solus</l>
               <l n="153">nostra fove: geminos dextra tu protege fratres.</l>
               <pb n="v.1.p.282"/>
               <l n="154">per consanguineos thalamos noctemque beatam,</l>
               <l n="155">per taedas, quas ipsa tuo regina levavit </l>
               <l n="156">coniugio sociaque nurum produxit ab aula,</l>
               <l n="157">indue mente patrem, crescentes dilige fetus</l>
               <l n="158">ut ducis, ut soceri. lamiam securus ad astra</l>
               <l n="159">te custode ferar; rupta si mole Typhoeus</l>
               <l n="160">prosiliat, vinclis Tityos si membra resolvat, </l>
               <l n="161">si furor Enceladi proiecta mugiat Aetna,</l>
               <l n="162">opposito Stilichone cadent.” Nec plura locutus,</l>
               <l n="163">sicut erat, liquido signavit tramite nubes</l>
               <l n="164">ingrediturque globum Lunae limenque relinquit</l>
               <l n="165">Arcados et Veneris clementes advolat auras. </l>
               <l n="166">hinc Phoebi permensus iter flammamque nocentem</l>
               <l n="167">Gradivi placidumque Iovem; stetit arce suprema,</l>
               <l n="168">algenti qua zona riget Saturnia tractu.</l>
               <l n="169">machina laxatur caeli rutilaeque patescunt</l>
               <l n="170">sponte fores. Arctoa parat convexa Bootes, </l>
               <l n="171">australes reserat portas succinctus Orion</l>
               <l n="172">invitantque novum sidus, pendentque vicissim</l>
               <l n="173">quas partes velit ipse sequi, quibus esse sodalis</l>
               <l n="174">dignetur stellis aut qua regione morari.</l>
               <l n="175">o decus aetherium, terrarum gloria quondam, </l>
               <l n="176">te tuus Oceanus natali gurgite lassum</l>
               <l n="177">excipit et notis Hispania proluit undis.</l>
               <l n="178">fortunate parens, primos cum detegis ortus,</l>
               <l n="179">adspicis Arcadium; cum te proclivior urges,</l>
               <l n="180">occiduum visus remoratur Honorius ignem; </l>
               <l n="181">et quocumque vagos flectas sub cardine cursus,</l>
               <pb n="v.1.p.284"/>
               <l n="182">natorum per regna venis, qui mente serena</l>
               <l n="183">maturoque regunt iunctas moderamine gentes,</l>
               <l n="184">saecula qui rursus formant meliore metallo.</l>
               <l n="185">luget Avarities Stygiis innexa catenis </l>
               <l n="186">cumque suo demens expellitur Ambitus auro.</l>
               <l n="187">non dominantur opes nec corrumpentia sensus</l>
               <l n="188">dona valent: emitur sola virtute potestas.</l>
               <l n="189">Unanimi fratres, quorum mare terraque fatis</l>
               <l n="190">debetur, quodcumque manus evasit avitas, </l>
               <l n="191">quod superest patri: vobis iam Mulciber arma</l>
               <l n="192">praeparat et Sicula Cyclops incude laborat,</l>
               <l n="193">Brontes innumeris exasperat aegida signis,</l>
               <l n="194">altum fulminea crispare in casside conum</l>
               <l n="195">festinat Steropes, nectit thoraca Pyragmon </l>
               <l n="196">ignifluisque gemit Lipare fumosa cavernis.</l>
               <l n="197">vobis Ionia virides Neptunus in alga</l>
               <l n="198">nutrit equos, qui summa freti per caerula possint</l>
               <l n="199">ferre viam segetemque levi percurrere motu,</l>
               <l n="200">nesciat ut spumas nec proterat ungula culmos. </l>
               <l n="201">iam video Babylona rapi Parthumque coactum</l>
               <l n="202">non ficta trepidare fuga, iam Bactra teneri</l>
               <l n="203">legibus et famulis Gangen pallescere ripis</l>
               <l n="204">gemmatosque humilem dispergere Persida cultus.</l>
               <l n="205">ite per extremum Tanaim pigrosque Triones, </l>
               <l n="206">ite per ardentem Libyam, superate vapores</l>
               <l n="207">solis et arcanos Nili deprendite fontes,</l>
               <l n="208">Herculeum finem, Bacchi transcurrite metas:</l>
               <l n="209">vestri iuris erit, quidquid complectitur axis,</l>
               <l n="210">vobis Rubra dabunt pretiosas aequora conchas, </l>
               <l n="211">Indus ebur, ramos Panchaia, vellera Seres.</l>
            </div>
         </div>
      </body>
   </text>
</TEI>
