<?xml version="1.0" encoding="UTF-8"?>
<?xml-model href="http://www.stoa.org/epidoc/schema/8.19/tei-epidoc.rng"
   schematypens="http://relaxng.org/ns/structure/1.0"?>
<?xml-model href="http://www.stoa.org/epidoc/schema/8.19/tei-epidoc.rng"
   schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>de bello Gildonico</title>
            <author>Claudianus, Claudius</author>
            <editor role="editor">Maurice Platnaeur</editor>
            <funder n="org:Mellon">The Mellon Foundation</funder>
         </titleStmt>
         <publicationStmt>
            <publisher>Trustees of Tufts University</publisher>
            <pubPlace>Medford, MA</pubPlace>
            <authority>Perseus Project</authority>
         </publicationStmt>
         <sourceDesc>
            <biblStruct>
               <monogr>
                  <title>Claudian, Vol 1</title>
                  <author>Claudianus, Claudius</author>
                  <editor role="editor">Maurice Platnaeur</editor>
                  <imprint>
                     <publisher>William Heinemann; G.P. Putnam's Sons</publisher>
                     <pubPlace>London; New York</pubPlace>
                     <date>1922</date>
                  </imprint>
               </monogr>
            </biblStruct>
         </sourceDesc>
      </fileDesc>
      <encodingDesc>
         <refsDecl n="CTS">
            <cRefPattern n="line"
                         matchPattern="(\w+)"
                         replacementPattern="#xpath(/tei:TEI/tei:text/tei:body/tei:div/tei:div/tei:l[@n='$1'])">
               <p>This pointer pattern extracts line</p>
            </cRefPattern>
         </refsDecl>
         <refsDecl n="TEI.2">
            <refState unit="card"/>
         </refsDecl>
      </encodingDesc>
      <profileDesc>
         <langUsage>
            <language ident="lat">Latin</language>
         </langUsage>
      </profileDesc>
      <revisionDesc>
         <change who="Thibault Clerice" when="2015-12-03">Bumped URN after CTS and Epidoc conversion.</change>
      </revisionDesc>
   </teiHeader>
   <text>
      <body>
         <div xml:lang="lat"
              type="edition"
              n="urn:cts:latinLit:stoa0089.stoa002.perseus-lat2">
            <pb n="v.1.p.98"/>        
            <div type="textpart" n="1" subtype="book">
               
               <l n="1">Redditus imperiis Auster subiectaque rursus</l>
               <l n="2">alterius convexa poli, rectore sub uno</l>
               <l n="3">conspirat geminus frenis communibus orbis.</l>
               <l n="4">iunximus Europen Libyae. concordia fratrum</l>
               <l n="5">plena redit. patriis solum quod defuit armis, </l>
               <l n="6">tertius occubuit nati virtute tyrannus.</l>
               <l n="7">horret adhuc animus manifestaque gaudia differt,</l>
               <l n="8">dum stupet et tanto cunctatur credere voto.</l>
               <l n="9">necdum Cinyphias exercitus attigit oras:</l>
               <l n="10">iam domitus Gildo. nullis victoria nodis </l>
               <l n="11">haesit, non spatio terrae, non obice ponti.</l>
               <l n="12">congressum profugum captum vox nuntiat una</l>
               <l n="13">rumoremque sui praevenit laurea belli,</l>
               <l n="14">quo, precor, haec effecta deo? robusta vetusque</l>
               <l n="15">tempore tam parvo potuit dementia vinci? </l>
               <l n="16">quem veniens indixit hiems, ver perculit hostem.</l>
               <pb n="v.1.p.100"/>
               <l n="17">Exitium iam Roma timens et fessa negatis</l>
               <l n="18">frugibus ad rapidi limen tendebat Olympi</l>
               <l n="19">non solito vultu nec qualis iura Britannis</l>
               <l n="20">dividit aut trepidos summittit fascibus Indos. </l>
               <l n="21">vox tenuis tardique gradus oculique iacentes</l>
               <l n="22">interius; fugere genae; ieiuna lacertos</l>
               <l n="23">exedit macies. umeris vix sustinet aegris</l>
               <l n="24">squalentem clipeum; laxata casside prodit</l>
               <l n="25">canitiem plenamque trahit rubiginis hastam. </l>
               <l n="26">attigit ut tandem caelum genibusque Tonantis</l>
               <l n="27">procubuit, tales orditur maesta querellas:</l>
               <l n="28">“Si mea mansuris meruerunt moenia nasci,</l>
               <l n="29">Iuppiter, auguris, si stant inmota Sibyllae</l>
               <l n="30">carmina, Tarpeias si necdum respuis arces: </l>
               <l n="31">advenio supplex, non ut proculcet Araxen</l>
               <l n="32">consul ovans nostraeve premant pharetrata secures</l>
               <l n="33">Susa, nec ut Rubris aquilas figamus harenis.</l>
               <l n="34">haec nobis, haec ante dabas; nunc pabula tantum</l>
               <l n="35">Roma precor. miserere tuae, pater optime, gentis, </l>
               <l n="36">extremam defende famem. satiavimus iram</l>
               <l n="37">si qua fuit; lugenda Getis et flenda Suebis</l>
               <l n="38">hausimus; ipsa meos horreret Parthia casus.</l>
               <l n="39">quid referam morbive luem tumulosve repletos</l>
               <l n="40">stragibus et crebras corrupto sidere mortes? </l>
               <l n="41">aut fluvium per tecta vagum summisque minatum</l>
               <l n="42">collibus? ingentes vexi summersa carinas</l>
               <l n="43">remorumque sonos et Pyrrhae saecula sensi.</l>
               <l n="44">Ei mihi, quo Latiae vires urbisque potestas</l>
               <pb n="v.1.p.102"/>
               <l n="45">decidit! in qualem paulatim fluximus umbram! </l>
               <l n="46">armato quondam populo patrumque vigebam</l>
               <l n="47">conciliis; domui terras urbesque revinxi</l>
               <l n="48">legibus: ad solem victrix utrumque cucurri.</l>
               <l n="49">postquam iura ferox in se communia Caesar</l>
               <l n="50">transtulit et lapsi mores desuetaque priscis </l>
               <l n="51">artibus in gremium pacis servile recessi,</l>
               <l n="52">tot mihi pro meritis Libyam Nilumque dedere,</l>
               <l n="53">ut dominam plebem bellatoremque senatum</l>
               <l n="54">classibus aestivis alerent geminoque vicissim</l>
               <l n="55">litore diversi complerent horrea venti. </l>
               <l n="56">stabat certa salus: Memphis si forte negasset,</l>
               <l n="57">pensabam Pharium Gaetulis messibus annum,,</l>
               <l n="58">frugiferas certare rates lateque videbam</l>
               <l n="59">Punica Niliacis concurrere carbasa velis.</l>
               <l n="60">cum subiit par Roma mihi divisaque sumpsit </l>
               <l n="61">aequales Aurora togas, Aegyptia rura</l>
               <l n="62">in partem cessere novae, spes unica nobis</l>
               <l n="63">restabat Libyae, quae vix aegreque fovebat;</l>
               <l n="64">solo ducta Noto, numquam secura futuri,</l>
               <l n="65">semper inops, ventique fidem poscebat et anni. </l>
               <l n="66">hanc quoque nunc Gildo rapuit sub fine cadentis</l>
               <l n="67">autumni. pavido metimur caerula voto,</l>
               <l n="68">puppis si qua venit, si quid fortasse potenti</l>
               <l n="69">vel pudor extorsit domino vel praedo reliquit.</l>
               <l n="70">pascimur arbitrio Mauri nec debita reddi, </l>
               <pb n="v.1.p.104"/>
               <l n="71">sed sua concedi iactat gaudetque diurnos</l>
               <l n="72">ut famulae praebere cibos vitamque famemque</l>
               <l n="73">librat barbarico fastu vulgique superbit</l>
               <l n="74">fletibus et tantae suspendit fata ruinae.</l>
               <l n="75">Romuleas vendit segetes et possidet arva </l>
               <l n="76">vulneribus quaesita meis. ideone tot annos</l>
               <l n="77">flebile cum tumida bellum Carthagine gessi?</l>
               <l n="78">idcirco voluit contempta luce reverti</l>
               <l n="79">Regulus? hoc damnis, genitor, Cannensibus emi?</l>
               <l n="80">incassum totiens lituis navalibus arsit </l>
               <l n="81">Hispanum Siculumque fretum vastataque tellus</l>
               <l n="82">totque duces caesi ruptaque emissus ab Alpe</l>
               <l n="83">Poenus et attonitae iam proximus Hannibal urbi?</l>
               <l n="84">scilicet ut domitis frueretur barbarus Afris,</l>
               <l n="85">muro sustinui Martem noctesque cruentas </l>
               <l n="86">Collina pro turre tuli? Gildonis ad usum</l>
               <l n="87">Carthago ter victa ruit? hoc mille gementis</l>
               <l n="88">Italiae clades impensaque saecula bellis,</l>
               <l n="89">hoc Fabius fortisque mihi Marcellus agebant,</l>
               <l n="90">ut Gildo cumularet opes? haurire venena </l>
               <l n="91">compulimus dirum Syphacem fractumque Metello</l>
               <l n="92">traximus inmanem Marii sub vincla Iugurtham,</l>
               <l n="93">et Numidae Gildonis erunt? pro funera tanta,</l>
               <l n="94">pro labor! in Bocchi regnum sudavit uterque</l>
               <l n="95">Scipio. Romano vicistis sanguine Mauri. </l>
               <l n="96">ille diu miles populus, qui praefuit orbi,</l>
               <l n="97">qui trabeas et sceptra dabat, quem semper in armis</l>
               <l n="98">horribilem gentes, placidum sensere subactae,</l>
               <pb n="v.1.p.106"/>
               <l n="99">nunc inhonorus egens perfert miserabile pacis</l>
               <l n="100">supplicium nulloque palam circumdatus hoste </l>
               <l n="101">obsessi discrimen habet. per singula letum</l>
               <l n="102">impendet momenta mihi dubitandaque pauci</l>
               <l n="103">praescribunt alimenta dies, heu prospera fata!</l>
               <l n="104">quid mihi septenos montes turbamque dedistis,</l>
               <l n="105">quae parvo non possit ali? felicior essem </l>
               <l n="106">angustis opibus; mallem tolerare Sabinos</l>
               <l n="107">at Veios; brevior duxi securius aevum.</l>
               <l n="108">ipsa nocet moles, utinam remeare liceret</l>
               <l n="109">ad veteres fines et moenia pauperis Anci.</l>
               <l n="110">sufficerent Etrusca mihi Campanaque culta </l>
               <l n="111">et Quincti Curiique seges, patriaeque petenti</l>
               <l n="112">rusticus inferret proprias dictator aristas.</l>
               <l n="113">Nunc quid agam? Libyam Gildo tenet, altera Nilum.</l>
               <l n="114">ast ego, quae terras umeris pontumque subegi,</l>
               <l n="115">deseror: emeritae iam praemia nulla senectae. </l>
               <l n="116">di, quibus iratis crevi, succurrite tandem,</l>
               <l n="117">exorate patrem; tuque o si sponte per altum</l>
               <l n="118">vecta Palatinis mutasti collibus Idam</l>
               <l n="119">praelatoque lavas Phrygios Almone leones,</l>
               <l n="120">maternis precibus natum iam flecte, Cybebe. </l>
               <l n="121">sin prohibent Parcae falsisque elusa vetustas</l>
               <l n="122">auspiciis, alio saltem prosternite casu</l>
               <l n="123">et poenae mutate genus. Porsenna reducat</l>
               <l n="124">Tarquinios; renovet ferales Allia pugnas;</l>
               <l n="125">me potius saevi manibus permittite Pyrrhi, </l>
               <pb n="v.1.p.108"/>
               <l n="126">me Senonum furiis, Brenni me reddite flammis.</l>
               <l n="127">cuncta fame leviora mihi.” Sic fata refusis</l>
               <l n="128">obticuit lacrimis. mater Cytherea parensque</l>
               <l n="129">flet Mavors sanctaeque memor Tritonia Vestae,</l>
               <l n="130">nec Cybele sicco nec stabat lumine Iuno. </l>
               <l n="131">maerent indigetes et si quos Roma recepit</l>
               <l n="132">aut dedit ipsa deos. genitor iam corde remitti</l>
               <l n="133">coeperat et sacrum dextra sedare tumultum,</l>
               <l n="134">cum procul insanis quatiens ululatibus axem</l>
               <l n="135">et contusa genas mediis adparet in astris <note n="Marg" place="unspecified" anchored="true">135</note>
               </l>
               <l n="136">Africa: rescissae vestes et spicea passim</l>
               <l n="137">serta iacent; lacero crinales vertice dentes</l>
               <l n="138">et fractum pendebat ebur, talique superbas</l>
               <l n="139">inrupit clamore fores: “Quid magne moraris</l>
               <l n="140">Iuppiter avulso nexu pelagique solutis </l>
               <l n="141">legibus iratum populis inmittere fratrem?</l>
               <l n="142">mergi prima peto; veniant praerupta Pachyno</l>
               <l n="143">aequora, laxatis subsidant Syrtibus urbes.</l>
               <l n="144">si mihi Gildonem nequeunt abducere fata,</l>
               <l n="145">me rape Gildoni. felicior ilia perustae </l>
               <l n="146">pars Libyae, nimio quae se munita calore</l>
               <l n="147">defendit tantique vacat secura tyranni.</l>
               <l n="148">crescat zona rubens; medius flagrantis Olympi</l>
               <l n="149">me quoque limes agat; melius deserta iacebo</l>
               <l n="150">vomeris impatiens. pulsis dominentur aristis </l>
               <l n="151">dipsades et sitiens attollat glaeba cerastas.</l>
               <l n="152">quid me temperies iuvit? quid mitior aether?</l>
               <l n="153">Gildoni fecunda fui. iam solis habenae</l>
               <pb n="v.1.p.110"/>
               <l n="154">bis senas torquent hiemes, cervicibus ex quo</l>
               <l n="155">haeret triste iugum. nostris iam luctibus ille </l>
               <l n="156">consenuit regnumque sibi tot vindicat annos.</l>
               <l n="157">atque utinam regnum! privato iure tenemur</l>
               <l n="158">exigui specie fundi, quod Nilus et Atlas</l>
               <l n="159">dissidet, occiduis quod Gadibus arida Barce</l>
               <l n="160">quodque Paraetonio secedit litore Tingi, </l>
               <l n="161">hoc sibi transcripsit proprium. pars tertia mundi</l>
               <l n="162">unius praedonis ager. Distantibus idem</l>
               <l n="163">inter se vitiis cinctus: quodcumque profunda</l>
               <l n="164">traxit avaritia, luxu peiore refundit.</l>
               <l n="165">instat terribilis vivis, morientibus heres,</l>
               <l n="166">virginibus raptor, thalamis obscaenus adulter,</l>
               <l n="167">nulla quies: oritur praeda cessante libido,</l>
               <l n="168">divitibusque dies et nox metuenda maritis.</l>
               <l n="169">quisquis vel locuples pulchra vel coniuge notus,</l>
               <l n="170">crimine pulsatur falso; si crimina desunt, </l>
               <l n="171">accitus conviva perit. mors nulla refugit</l>
               <l n="172">artificem: varios sucos spumasque requirit</l>
               <l n="173">serpentum virides et adhuc ignota novercis</l>
               <l n="174">gramina. si quisquam vultu praesentia damnet</l>
               <l n="175">liberiusve gemat, dapibus crudelis in ipsis </l>
               <l n="176">emicat ad nutum stricto mucrone minister,</l>
               <l n="177">fixus quisque toro tacita formidine libat</l>
               <l n="178">carnifices epulas incertaque pocula pallens</l>
               <l n="179">haurit et intentos capiti circumspicit enses.</l>
               <l n="180">splendet Tartareo furialis mensa paratu </l>
               <l n="181">caede madens, atrox gladio, suspecta veneno.</l>
               <pb n="v.1.p.112"/>
               <l n="182">ut vino calefacta Venus, tum saevior ardet</l>
               <l n="183">luxuries, mixtis redolent unguenta coronis:</l>
               <l n="184">crinitos inter famulos pubemque canoram</l>
               <l n="185">orbatas iubet ire nurus nuperque peremptis </l>
               <l n="186">adridere viris. Phalarim tormentaque flammae</l>
               <l n="187">profuit et Siculi mugitus ferre iuvenci</l>
               <l n="188">quam tales audire choros. nec damna pudoris</l>
               <l n="189">turpia sufficiunt: Mauris clarissima quaeque</l>
               <l n="190">fastidita datur. media Carthagine ductae </l>
               <l n="191">barbara Sidoniae subeunt conubia matres;</l>
               <l n="192">Aethiopem nobis generum, Nasamona maritum</l>
               <l n="193">ingerit; exterret cunabula discolor infans.</l>
               <l n="194">his fretus sociis ipso iam principe maior</l>
               <l n="195">incedit; peditum praecurrunt agmina longe; </l>
               <l n="196">circumdant equitum turmae regesque clientes,</l>
               <l n="197">quos nostris ditat spoliis. proturbat avita</l>
               <l n="198">quemque domo; veteres detrudit rure colonos.</l>
               <l n="199">exiliis dispersa feror. numquamne reverti</l>
               <l n="200">fas erit errantesque solo iam reddere cives?”</l>
               <l n="201">Iret adhuc in verba dolor, ni Iuppiter alto</l>
               <l n="202">coepisset solio (voces adamante notabat</l>
               <l n="203">Atropos et Lachesis iungebat stamina dictis):</l>
               <l n="204">“nec te, Roma, diu nec te patiemur inultam,</l>
               <l n="205">Africa, communem prosternet Honorius hostem. </l>
               <l n="206">pergite securae. vestrum vis nulla tenorem</l>
               <l n="207">separat et soli famulabitur Africa Romae.”</l>
               <l n="208">Dixit et adflavit Romam meliore iuventa.</l>
               <l n="209">continuo redit ille vigor seniique colorem</l>
               <l n="210">mutavere comae, solidatam crista resurgens </l>
               <pb n="v.1.p.114"/>
               <l n="211">erexit galeam clipeique recanduit orbis</l>
               <l n="212">et levis excussa micuit rubigine cornus.</l>
               <l n="213">Umentes iam noctis equos Lethaeaque Somnus</l>
               <l n="214">frena regens tacito volvebat sidera curru.</l>
               <l n="215">iam duo divorum proceres, maiorque minorque </l>
               <l n="216">Theodosii, pacem laturi gentibus ibant,</l>
               <l n="217">qui Iovis arcanos monitus mandataque ferrent</l>
               <l n="218">fratribus et geminis sancirent foedera regnis:</l>
               <l n="219">sic cum praecipites artem vicere procellae</l>
               <l n="220">adsiduoque gemens undarum verbere nutat </l>
               <l n="221">descensura ratis, caeca sub nocte vocati</l>
               <l n="222">naufraga Ledaei sustentant vela Lacones.</l>
               <l n="223">circulus ut patuit Lunae, secuere meatus</l>
               <l n="224">diversos: Italas senior tendebat in oras;</l>
               <l n="225">at pater, intrantem Pontum qua Bosphorus artat,</l>
               <l n="226">Arcadii thalamis urbique inlapsus Eoae. </l>
               <l n="227">quem simulac vidit natus (nam clara nitebat</l>
               <l n="228">Cynthia), permixto tremuerunt gaudia fletu</l>
               <l n="229">complexuque fovens, quos non speraverat, artus</l>
               <l n="230">
                  <q type="spoken">O mihi post Alpes nunc primum reddite,</q> dixit. </l>
               <l n="231">“unde tuis optatus ades? da tangere dextram,</l>
               <l n="232">qua gentes cecidere ferae, quis tale removit</l>
               <l n="233">praesidium terris? ut te mortalia pridem</l>
               <l n="234">implorant longeque pium fortemque requirunt!”</l>
               <l n="235">Cui pater in tales rupit suspiria voces: </l>
               <l n="236">“hoc erat? in fratres medio discordia Mauro</l>
               <l n="237">nascitur et mundus germanaque dissidet aula?</l>
               <pb n="v.1.p.116"/>
               <l n="238">Gildonisne salus tanti sit palma furoris?</l>
               <l n="239">scilicet egregius morum magnoque tuendus</l>
               <l n="240">et cuius meritis pietas in fratre recedat! </l>
               <l n="241">invito1 genitore, vide, civile calebat</l>
               <l n="242">discidium; dubio stabant Romana sub ictu;</l>
               <l n="243">quis procul Armenius vel quis Maeotide ripa</l>
               <l n="244">rex ignotus agit, qui me non iuvit euntem</l>
               <l n="245">auxilio? fovere Getae, venere Geloni. </l>
               <l n="246">solus at hic non puppe data, non milite misso</l>
               <l n="247">subsedit fluitante fide, si signa petisset</l>
               <l n="248">obvia, detecto summissius hoste dolerem:</l>
               <l n="249">restitit in speculis fati turbaque reductus</l>
               <l n="250">libravit geminas eventu iudice vires </l>
               <l n="251">ad rerum momenta cliens seseque daturus</l>
               <l n="252">victori; fortuna simul cum mente pependit.</l>
               <l n="253">o si non cupidis essem praereptus ab astris,</l>
               <l n="254">exemplum sequerer Tulli laniandaque dumis</l>
               <l n="255">impia diversis aptarem membra quadrigis. </l>
               <l n="256">germani nunc usque tui responsa colebat:</l>
               <l n="257">en iterum calcat. tali te credere monstro</l>
               <l n="258">post patrem fratremque paras? sed magna rependit</l>
               <l n="259">inque tuam sortem numerosas transtulit urbes!</l>
               <l n="260">ergo fas pretio cedet? mercede placebit </l>
               <l n="261">proditio? taceo, laesi quod transfuga fratris,</l>
               <l n="262">quod levis ingenio. quamvis discrimine summo</l>
               <l n="263">proditor adportet suspensa morte salutem</l>
               <l n="264">numquam gratus erit. damnamus luce reperta</l>


               <pb n="v.1.p.118"/>
               <l n="265">perfidiam nec nos patimur committere tali. </l>
               <l n="266">hoc genus emptori cives eum moenibus offert,</l>
               <l n="267">hoc vendit patriam. plerique in tempus abusi</l>
               <l n="268">mox odere tamen: tenuit sic Graia Philippus</l>
               <l n="269">oppida; Pellaeo libertas concidit auro.</l>
               <l n="270">Romani scelerum semper sprevere ministros. </l>
               <l n="271">noxia pollicitum domino miscere venena</l>
               <l n="272">Fabricius regi nudata fraude remisit,</l>
               <l n="273">infesto quem Marte petit, bellumque negavit</l>
               <l n="274">per famuli patrare nefas, ductosque Camillus</l>
               <l n="275">trans murum pueros obsessae reddidit urbi.</l>
               <l n="276">Traduntur poenis alii, eum proelia tollunt;</l>
               <l n="277">hic manet ut moveat? quod respuit alter in hostem,</l>
               <l n="278">suscipis in fratrem? longi pro dedecus aevi!</l>
               <l n="279">cui placet, australes Gildo condonat habenas</l>
               <l n="280">tantaque mutatos sequitur provincia mores. </l>
               <l n="281">quaslibet ad partes animus nutaverit anceps,</l>
               <l n="282">transfundit secum Libyam refluumque malignus</l>
               <l n="283">commodat imperium. Mauri fuit Africa munus.</l>
               <l n="284">tollite Massylas fraudes, removete bilingues</l>
               <l n="285">insidias et verba soli spirantia virus. </l>
               <l n="286">ne consanguineis certetur comminus armis,</l>
               <l n="287">ne, precor. haec trucibus Thebis, haec digna Mycenis;</l>
               <l n="288">in Mauros hoc crimen eat. Quid noster iniquum</l>
               <l n="289">molitur Stilicho? quando non ille iubenti</l>
               <l n="290">paruit? an quisquam nobis devinctior extat? </l>
               <pb n="v.1.p.120"/>
               <l n="291">ut sileam varies mecum quos gesserit actus,</l>
               <l n="292">quae vidi post fata, loquar. cum divus abirem,</l>
               <l n="293">res incompositas (fateor) tumidasque reliqui.</l>
               <l n="294">stringebat vetitos etiamnum exercitus enses</l>
               <l n="295">Alpinis odiis, alternaque iurgia victi </l>
               <l n="296">victoresque dabant. vix haec amentia nostris</l>
               <l n="297">excubiis, nedum puero rectore quiesset.</l>
               <l n="298">heu quantum timui vobis, quid libera tanti</l>
               <l n="299">militis auderet moles, cum patre remoto</l>
               <l n="300">ferveret iam laeta novis! dissensus acerbus </l>
               <l n="301">et gravior consensus erat. tunc ipse paterna</l>
               <l n="302">successit pietate mihi tenerumque rudemque</l>
               <l n="303">fovit et in veros eduxit principis annos,</l>
               <l n="304">Rufinumque tibi, quero tu tremuisse fateris,</l>
               <l n="305">depulit. hunc solum memorem solumque fidelem </l>
               <l n="306">experior. volui si quid, dum vita maneret,</l>
               <l n="307">aut visus voluisse, gerit; venerabilis illi</l>
               <l n="308">ceu praesens numenque vocor. si tanta recusas,</l>
               <l n="309">at soceri reverere faces, at respice fratris</l>
               <l n="310">conubium pignusque meae regale Serenae. </l>
               <l n="311">debueras etiam fraternis obvius ire</l>
               <l n="312">hostibus, ille tuis. quae gens, quis Rhenus et Hister</l>
               <l n="313">vos opibus iunctos conspirantesque tulisset?</l>
               <l n="314">sed tantum permitte, cadat. nil poscimus ultra.</l>
               <l n="315">ille licet sese praetentis Syrtibus armet </l>
               <l n="316">oppositoque Atlante tegat, licet arva referta</l>
               <l n="317">anguibus et solis medios obiecerit aestus:</l>
               <pb n="v.1.p.122"/>
               <l n="318">novi consilium, novi Stilichonis in omnes</l>
               <l n="319">aequalem casus animum: penetrabit harenas,</l>
               <l n="320">inveniet virtute viam.”Sic divus et inde </l>
               <l n="321">sic natus: “iussis, genitor, parebitur ultro.</l>
               <l n="322">amplector praecepta libens, nec carior alter</l>
               <l n="323">cognato Stilichone mihi. commissa profanus</l>
               <l n="324">ille luat; redeat iam tutior Africa fratri.”</l>
               <l n="325">Talia dum longo secum sermone retexunt, </l>
               <l n="326">Hesperiam pervenit avus castumque cubile</l>
               <l n="327">ingreditur, Tyrio quo fusus Honorius ostro</l>
               <l n="328">carpebat teneros Maria cum coniuge somnos.</l>
               <l n="329">adsistit capiti; tunc sic per somnia fatur:</l>
               <l n="330">“Tantane devictos tenuit fiducia Mauros, </l>
               <l n="331">care nepos? iterum post me coniurat in arma</l>
               <l n="332">progenies vesana Iubae bellumque resumit</l>
               <l n="333">victoris cum stirpe sui? Firmumne iacentem</l>
               <l n="334">obliti Libyam nostro sudore receptam</l>
               <l n="335">rursus habent? ausus Latio contendere Gildo </l>
               <l n="336">germani nec fata timet? nunc ire profecto,</l>
               <l n="337">nunc vellem notosque senex ostendere vultus:</l>
               <l n="338">nonne meam fugiet Maurus cum viderit umbram?</l>
               <l n="339">quid dubitas? exsurge toris, invade rebellem,</l>
               <l n="340">captivum mihi redde meum. desiste morari. </l>
               <l n="341">hoc generi fatale tuo: dum sanguis in orbe</l>
               <l n="342">noster erit, semper pallebit regia Bocchi.</l>
               <l n="343">iungantur spoliis Firmi Gildonis opima;</l>
               <pb n="v.1.p.124"/>
               <l n="344">exornet geminos Maurusia laurea currus:</l>
               <l n="345">una domus totiens una de gente triumphet. </l>
               <l n="346">di bene, quod tantis interlabentibus annis</l>
               <l n="347">servati Firmusque mihi fraterque nepoti.”</l>
               <l n="348">dixit et adflatus vicino sole refugit.</l>
               <l n="349">At iuvenem stimulis inmanibus aemula virtus</l>
               <l n="350">exacuit; iam puppe vehi, iam stagna secare <note n="Marg" place="unspecified" anchored="true">350</note>
               </l>
               <l n="351">fervet et absentes invadere cuspide Mauros.</l>
               <l n="352">tum iubet acciri socerum dextramque vocato</l>
               <l n="353">conserit et, quae sit potior sententia, quaerit:</l>
               <l n="354">“Per somnos mihi, sancte pater, iam saepe futura</l>
               <l n="355">panduntur multaeque canunt praesagia noctes. </l>
               <l n="356">namque procul Libycos venatu cingere saltus</l>
               <l n="357">et iuga rimari canibus Gaetula videbar.</l>
               <l n="358">maerebat regio saevi vastata leonis</l>
               <l n="359">incursu; pecudum strages passimque iuvenci</l>
               <l n="360">semineces et adhuc infecta mapalia tabo </l>
               <l n="361">sparsaque sanguineis pastorum funera campis.</l>
               <l n="362">adgredior latebras monstri mirumque relatu</l>
               <l n="363">conspicio: dilapsus honos, cervice minaces</l>
               <l n="364">defluxere iubae; fractos inglorius armos</l>
               <l n="365">supposuit, servile gemens; iniectaque vincla </l>
               <l n="366">unguibus et subitae collo sonuere catenae,</l>
               <l n="367">nunc etiam paribus secum certare tropaeis</l>
               <l n="368">hortator me cogit avus. quonam usque remoti</l>
               <l n="369">cunctamur? decuit pridem complere biremes</l>
               <l n="370">et pelagi superare moras, transmittere primus </l>
               <l n="371">ipse paro; quaecumque meo gens barbara nutu</l>
               <l n="372">stringitur, adveniat: Germania cuncta feratur</l>
               <pb n="v.1.p.126"/>
               <l n="373">navibus et socia comitentur classe Sygambri.</l>
               <l n="374">pallida translatum iam sentiat Africa Rhenum. </l>
               <l n="375">an patiar tot probra sedens iuvenisque relinquam</l>
               <l n="376">quae tenui rexique puer? bis noster ad Alpes</l>
               <l n="377">alterius genitor defensum regna cucurrit.</l>
               <l n="378">nos praedae faciles insultandique iacemus?”</l>
               <l n="379">Finierat. Stilicho contra cui talia reddit:</l>
               <l n="380">“adversine tubam princeps dignabere Mauri? </l>
               <l n="381">auferet ignavus clari solacia leti.</l>
               <l n="382">te bellante mori? decernet Honorius inde,</l>
               <l n="383">hinc Gildo? prius astra Chaos miscebit Averno.</l>
               <l n="384">vindictam mandasse sat est; plus nominis horror</l>
               <l n="385">quam tuus ensis aget. minuit praesentia famam. </l>
               <l n="386">qui stetit aequatur campo, collataque nescit</l>
               <l n="387">maiestatem acies. sed quod magis utile factu</l>
               <l n="388">atque hosti gravius (sensus adverte) docebo</l>
               <l n="389">est illi patribus, sed non et moribus isdem</l>
               <l n="390">Mascezel, fugiens qui dira piacula fratris </l>
               <l n="391">spesque suas vitamque tuo commisit asylo.</l>
               <l n="392">hunc ubi temptatis frustra mactare nequivit</l>
               <l n="393">insidiis, patrias in pignora contulit iras</l>
               <l n="394">et, quos ipse sinu parvos gestaverat, una</l>
               <l n="395">occidit iuvenes inhumataque corpora vulgo </l>
               <l n="396">dispulit et tumulo cognatas arcuit umbras</l>
               <l n="397">naturamque simul fratremque hominemque cruentus</l>
               <l n="398">exuit et tenuem caesis invidit harenam.</l>
               <l n="399">hoc facinus refugo damnavit sole Mycenas</l>
               <l n="400">avertitque diem; sceleri sed reddidit Atreus </l>
               <pb n="v.1.p.128"/>
               <l n="401">crimen et infandas excusat coniuge mensas.</l>
               <l n="402">hic odium, non poena fuit. te perdita iura,</l>
               <l n="403">te pater ultorem, te nudi pulvere manes,</l>
               <l n="404">te pietas polluta rogat; si flentibus aram</l>
               <l n="405">et proprium miseris numen statuistis, Athenae, </l>
               <l n="406">si Pandionias planctu traxere phalanges</l>
               <l n="407">Inachides belloque rogos meruere maritis,</l>
               <l n="408">si maesto squalore comae lacrimisque senatum</l>
               <l n="409">in Numidas pulsus solio commovit Adherbal:</l>
               <l n="410">hunc quoque nunc Gildo, tanto quem funere mersit,</l>
               <l n="411">hunc doleat venisse ducem seseque minorem </l>
               <l n="412">supplicibus sciat esse tuis. quem sede fugavit,</l>
               <l n="413">hunc praeceps fugiat, fregit quem clade, tremiscat</l>
               <l n="414">agnoscatque suum, trahitur dum victima, fratrem.”</l>
               <l n="415">Haec ubi sederunt genero, notissima Marti </l>
               <l n="416">robora, praecipuos electa pube maniplos</l>
               <l n="417">disponit portuque rates instaurat Etrusco.</l>
               <l n="418">Herculeam suus Alcides Ioviamque cohortem</l>
               <l n="419">rex ducit superum, premitur nec signifer ullo</l>
               <l n="420">pondere: festinant adeo vexilla moveri. </l>
               <l n="421">Nervius insequitur meritusque vocabula Felix</l>
               <l n="422">dietaque ab Augusto legio nomenque probantes</l>
               <l n="423">invicti clipeoque animosi teste Leones.</l>
               <l n="424">Dictis ante tamen princeps confirmat ituros</l>
               <pb n="v.1.p.130"/>
               <l n="425">aggere conspicuus; stat circumfusa iuventus </l>
               <l n="426">nixa hastis pronasque ferox accommodat aures:</l>
               <l n="427">“Gildonem domitura manus, promissa minasque</l>
               <l n="428">tempus agi. si quid pro me doluistis, in armis</l>
               <l n="429">ostentate mihi; iusto magnoque triumpho</l>
               <l n="430">civiles abolete notas; sciat orbis Eous </l>
               <l n="431">sitque palam Gallos causa, non robore vinci.</l>
               <l n="432">nec vos, barbariem quamvis collegerit omnem,</l>
               <l n="433">terreat. an Mauri fremitum raucosque repulsus</l>
               <l n="434">umbonum et vestros passuri comminus enses?</l>
               <l n="435">non contra clipeis tectos gladiisque micantes </l>
               <l n="436">ibitis: in solis longe fiducia telis.</l>
               <l n="437">exarmatus erit, cum missile torserit, hostis.</l>
               <l n="438">dextra movet iaculum, praetentat pallia laeva;</l>
               <l n="439">cetera nudus eques. sonipes ignarus habenae;</l>
               <l n="440">virga regit, non ulla fides, non agminis ordo: </l>
               <l n="441">arma oneri, fuga praesidio. conubia mille;</l>
               <l n="442">non illis generis nexus, non pignora curae:</l>
               <l n="443">sed numero languet pietas. haec copia vulgi.</l>
               <l n="444">umbratus dux ipse rosis et marcidus ibit</l>
               <l n="445">unguentis crudusque cibo titubansque Lyaeo, </l>
               <l n="446">confectus senio, morbis stuprisque solutus.</l>
               <l n="447">excitet incestos turmalis bucina somnos,</l>
               <l n="448">imploret citharas cantatricesque choreas</l>
               <l n="449">offensus stridore tubae discatque coactus,</l>
               <l n="450">quas vigilat Veneri, castris impendere noctes. <pb n="v.1.p.132"/>
               </l>
               <l n="451">Nonne mori satius, vitae quam ferre pudorem?</l>
               <l n="452">nam quae iam regio restat, si dedita Mauris</l>
               <l n="453">regibus Illyricis accesserit Africa damnis?</l>
               <l n="454">ius Latium, quod tunc Meroe Rubroque solebat</l>
               <l n="455">Oceano cingi, Tyrrhena clauditur unda; </l>
               <l n="456">et cui non Nilus, non intulit India metas,</l>
               <l n="457">Romani iam finis erit Trinacria regni.</l>
               <l n="458">ite recepturi, praedo quem sustulit, axem</l>
               <l n="459">ereptumque Notum; caput insuperabile rerum</l>
               <l n="460">aut ruet in vestris aut stabit Roma lacertis. </l>
               <l n="461">tot mihi debetis populos, tot rura, tot urbes</l>
               <l n="462">amissas. uno Libyam defendite bello.</l>
               <l n="463">vestros imperium remos et vestra sequatur</l>
               <l n="464">carbasa. despectas trans aequora ducite leges,</l>
               <l n="465">tertia iam solito cervix mucrone rotetur </l>
               <l n="466">tandem funereis finem positura tyrannis.”</l>
               <l n="467">Omina conveniunt dicto fulvusque Tonantis</l>
               <l n="468">armiger a liquida cunctis spectantibus aethra</l>
               <l n="469">correptum pedibus curvis innexuit hydrum,</l>
               <l n="470">dumque reluctantem morsu partitur obunco, </l>
               <l n="471">haesit in ungue caput; truncatus decidit anguis.</l>
               <l n="472">ilicet auguriis alacres per saxa citati</l>
               <l n="473">torrentesque ruunt; nec mons aut silva retardat:</l>
               <l n="474">pendula ceu parvis moturae bella colonis</l>
               <l n="475">ingenti clangore grues aestiva relinquunt </l>
               <l n="476">Thracia, cum tepido permutant Strymona Nile:</l>
               <l n="477">ordinibus variis per nubila texitur ales</l>
               <l n="478">littera pennarumque notis conscribitur aer.</l>
               <l n="479">Ut fluctus tetigere maris, tunc acrior arsit</l>
               <pb n="v.1.p.134"/>
               <l n="480">impetus; adripiunt naves ipsique rudentes </l>
               <l n="481">expediunt et vela legunt et cornua summis</l>
               <l n="482">adsociant malis; quatitur Tyrrhena tumultu</l>
               <l n="483">ora nec Alpheae capiunt navalia Pisae:</l>
               <l n="484">sic Agamemnoniam vindex cum Graecia classem</l>
               <l n="485">solveret, innumeris fervebat vocibus Aulis. </l>
               <l n="486">non illos strepitus impendentisque procellae</l>
               <l n="487">signa nec adventus dubii deterruit Austri.</l>
               <l n="488">
                  <q type="spoken">vellite</q> proclamant “socii, iam vellite funem.</l>
               <l n="489">per vada Gildonem quamvis adversa petamus.</l>
               <l n="490">ad bellum nos trudat hiems per devia ponti. </l>
               <l n="491">quassatis cupio tellurem figere rostris.</l>
               <l n="492">heu nimium segnes, cauta qui mente notatis,</l>
               <l n="493">si revolant mergi, graditur si litore cornix.</l>
               <l n="494">ora licet maculis adsperserit occiduus sol</l>
               <l n="495">lunaque conceptis livescat turgida Cauris </l>
               <l n="496">et contusa vagos iaculentur sidera crines;</l>
               <l n="497">imbribus umescant Haedi nimbosaque Taurum</l>
               <l n="498">ducat Hyas totusque fretis descendat Orion:</l>
               <l n="499">certa fides caeli, sed maior Honorius auctor;</l>
               <l n="500">illius auspiciis inmensa per aequora miles, </l>
               <l n="501">non Plaustris Arctove regor. contemne Booten,</l>
               <l n="502">navita, turbinibus mediis permitte carinas.</l>
               <l n="503">si mihi tempestas Libyam ventique negabunt,</l>
               <l n="504">Augusti Fortuna dabit.” Iam classis in altum</l>
               <l n="505">provehitur; dextra Ligures, Etruria laeva </l>
               <l n="506">linquitur et caecis vitatur Corsica saxis.</l>
               <l n="507">humanae specie plantae se magna figurat</l>
               <l n="508">insula (Sardiniam veteres dixere coloni),</l>
               <l n="509">dives ager frugum, Poenos Italosve petenti</l>
               <pb n="v.1.p.136"/>
               <l n="510">opportuna situ: quae pars vicinior Afris, </l>
               <l n="511">plana solo, ratibus clemens; quae respicit Arcton,</l>
               <l n="512">inmitis, scopulosa, procax subitisque sonora</l>
               <l n="513">flatibus; insanos infamat navita montes.</l>
               <l n="514">hic hominum pecudumque lues, sic 1 pestifer aer</l>
               <l n="515">saevit et exclusis regnant Aquilonibus Austri. </l>
               <l n="516">Quos ubi luctatis procul effugere carinis,</l>
               <l n="517">per diversa ruunt sinuosae litora terrae.</l>
               <l n="518">pars adit antiqua ductos Carthagine Sulcos;</l>
               <l n="519">partem litoreo complectitur Olbia muro.</l>
               <l n="520">urbs Libyam contra Tyrio fundata potenti </l>
               <l n="521">tenditur in longum Caralis tenuemque per undas</l>
               <l n="522">obvia dimittit fracturum flamina collem;</l>
               <l n="523">efficitur portus medium mare, tutaque ventis</l>
               <l n="524">omnibus ingenti mansuescunt stagna recessu.</l>
               <l n="525">hanc omni petiere manu prorisque reductis </l>
               <l n="526">suspensa Zephyros expectant classe faventes.</l>
            </div>
         </div>
      </body>
   </text>
</TEI>
