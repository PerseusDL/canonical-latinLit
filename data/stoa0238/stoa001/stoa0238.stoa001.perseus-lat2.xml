<?xml version="1.0" encoding="UTF-8"?>
<?xml-model href="http://www.stoa.org/epidoc/schema/8.19/tei-epidoc.rng"
  schematypens="http://relaxng.org/ns/structure/1.0"?>
<?xml-model href="http://www.stoa.org/epidoc/schema/8.19/tei-epidoc.rng"
  schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
      <fileDesc>
         <titleStmt>
            <title>Peristephanon Liber</title>
            <author>Prudentius</author>
	           <editor role="editor">H.J. Thomson</editor>
	           <funder n="org:Mellon">The Mellon Foundation</funder>
         </titleStmt>
         <publicationStmt>
		          <publisher>Trustees of Tufts University</publisher>
		          <pubPlace>Medford, MA</pubPlace>
		          <authority>Perseus Project</authority>
		       </publicationStmt>
         <sourceDesc>
            <biblStruct>
               <monogr>
                  <author>Prudentius</author>
                  <title>Prudentius, Vol 2</title>
                  <editor>H.J. Thomson</editor>
                  <imprint>
                     <pubPlace>London; Cambridge, Massachusetts</pubPlace>
                     <publisher>Heinemann; Harvard University Press</publisher>
                     <date>1953</date>
                  </imprint>
               </monogr>
            </biblStruct>
         </sourceDesc>
      </fileDesc>

      <encodingDesc>
         <refsDecl n="CTS">
            <cRefPattern n="line"
              matchPattern="(\w+).(\w+)"
              replacementPattern="#xpath(/tei:TEI/tei:text/tei:body/tei:div/tei:div[@n='$1']/tei:l[@n='$2'])">
               <p>This pointer pattern extracts line</p>
            </cRefPattern>
           <cRefPattern n="poem"
             matchPattern="(\w+)"
             replacementPattern="#xpath(/tei:TEI/tei:text/tei:body/tei:div/tei:div[@n='$1'])">
             <p>This pointer pattern extracts poem and lines</p>
           </cRefPattern>
         </refsDecl>
         <refsDecl n="TEI.2">
            <refState unit="card"/>
         </refsDecl>
      </encodingDesc>

      <profileDesc>
         <langUsage>
	           <language ident="lat">Latin</language>
	           <language ident="grc">Greek</language>
         </langUsage>
      </profileDesc>

      <revisionDesc>
         <change who="Thibault Clerice" when="2015-11-18">Bumped URN after CTS and Epidoc conversion</change>
      </revisionDesc>
  </teiHeader>


   <text>
      <body>
         <div xml:lang="lat"
              type="edition"
              n="urn:cts:latinLit:stoa0238.stoa001.perseus-lat2">
            <pb n="p.98"/>


            <div type="textpart" n="1" subtype="poem">
               <head>Hymnus in honorem Sanctorum Martyrum Emeterii et Chelidonii Calagurritanorum.</head>
               <l n="1">Scripta sunt caelo duorum martyrum vocabula,</l>
               <l n="2">aureis quae Christus illic adnotavit litteris,</l>
               <l n="3">sanguinis notis eadem scripta terris tradidit.</l>
               <l n="4">pollet hoc felix per orbem terra Hibera stemmate,</l>
               <l n="5">hic locus dignus tenendis ossibus visus Deo, </l>
               <l n="6">qui beatorum pudicus esset hospes corporum.</l>
               <l n="7">hic calentes hausit undas caede tinctus duplici,</l>
               <l n="8">inlitas cruore sancto nunc harenas incolae</l>
               <l n="9">confrequentant obsecrantes voce, votis, munere.</l>
               <l n="10">exteri nec non et orbis huc colonus advenit, </l>
               <l n="11">fama nam terras in omnes percucurrit proditrix</l>
               <l n="12">hic patronos esse mundi, quos precantes ambiant.</l>
               <l n="13">nemo puras hic rogando frustra congessit preces;</l>
               <l n="14">laetus hinc tersis revertit supplicator fletibus</l>
               <l n="15">omne quod iustum poposcit inpetratum sentiens. </l>
               <l n="16">tanta pro nostris periclis cura suffragantium est,</l>
               <l n="17">non sinunt inane ut ullus voce murmur fuderit,</l>
               <pb n="p.100"/>
               <l n="18">audiunt statimque ad aurem regis aeterni ferunt.</l>
               <l n="19">inde larga fonte ab ipso dona terris influunt,</l>
               <l n="20">supplicum causas petitis quae medellis inrigant. </l>
               <l n="21">nil suis bonus negavit Christus umquam testibus,</l>
               <l n="22">testibus quos nec catenae, dura nec mors terruit</l>
               <l n="23">unicum Deum fateri sanguinis dispendio,</l>
               <l n="24">sanguinis, sed tale damnum lux rependit longior.</l>
               <l n="25">hoc genus mortis decorum est, hoc probis dignum viris, </l>
               <l n="26">membra morbis exedenda, texta venis languidis,</l>
               <l n="27">hostico donare ferro, morte et hostem vincere.</l>
               <l n="28">pulchra res ictum sub ense persecutoris pati.</l>
               <l n="29">nobilis per vulnus amplum porta iustis panditur:</l>
               <l n="30">lota mens in fonte rubro sede cordis exilit. </l>
               <l n="31">nec rudem crudi laboris ante vitam duxerant</l>
               <l n="32">milites quos ad perenne cingulum Christus vocat,</l>
               <l n="33">sueta virtus bello et armis militat sacrariis. 1</l>
               <l n="34">Caesaris vexilla linquunt, eligunt signum crucis</l>
               <l n="35">proque ventosis draconum, quos gerebant, palliis </l>
               <l n="36">praeferunt insigne lignum, quod draconem subdidit.</l>
               <l n="37">vile censent expeditis ferre dextris spicula,</l>
               <l n="38">machinis murum ferire, castra fossis cingere,</l>
               <l n="39">inpias manus cruentis inquinare stragibus.</l>
               <l n="40">forte tunc atrox secundos Istrahelis posteros </l>
               <pb n="p.102"/>
               <l n="41">ductor aulae mundialis ire ad aram iusserat,</l>
               <l n="42">idolis litare nigris, esse Christi defugas.</l>
               <l n="43">liberam succincta ferro pestis urgebat fidem;</l>
               <l n="44">illa virgas et secures et bisulcas ungulas</l>
               <l n="45">ultro fortis expetebat Christi amore interrita. </l>
               <l n="46">carcer inligata duris colla bacis inpedit,</l>
               <l n="47">barbaras forum per omne tortor exercet manus,</l>
               <l n="48">veritas crimen putatur, vox fidelis plectitur.</l>
               <l n="49">tunc et ense caesa virtus triste percussit solum</l>
               <l n="50">et rogis ingesta maestis ore flammas sorbuit. </l>
               <l n="51">dulce tunc iustis cremari, dulce ferrum perpeti.</l>
               <l n="52">hic duorum cara fratrum concalescunt pectora,</l>
               <l n="53">fida quos per omne tempus iunxerat sodalitas.</l>
               <l n="54">stant parati ferre quidquid sors tulisset ultima, </l>
               <l n="55">seu foret praebenda cervix ad bipennem publicam</l>
               <l n="56">verberum post vim crepantum, post catastas igneas,</l>
               <l n="57">sive pardis offerendum pectus aut leonibus.</l>
               <l n="58">‘nosne Christo procreati mammonae dicabimur</l>
               <l n="59">et Dei formam gerentes serviemus saeculo?</l>
               <l n="60">absit ut caelestis ignis se tenebris misceat. </l>
               <l n="61">sit satis quod capta primo vita sub chirographo</l>
               <l n="62">debitum persolvit omne functa rebus Caesaris;</l>
               <l n="63">tempus est Deo rependi quidquid est proprium Dei.</l>
               <l n="64">ite, signorum magistri, et vos, tribuni, absistite.</l>
               <l n="65">aureos auferte torques, sauciorum praemia! </l>
               <l n="66">clara nos hinc angelorum iam vocant stipendia.</l>
               <l n="67">Christus illic candidatis praesidet cohortibus,</l>
               <pb n="p.104"/>
               <l n="68">et throno regnans ab alto damnat infames deos</l>
               <l n="69">vosque, qui ridenda vobis monstra divos fingitis.’</l>
               <l n="70">haec loquentes obruuntur mille poenis martyres;</l>
               <l n="71">nexibus manus utrasque flexus involvit rigor, </l>
               <l n="72">et chalybs adtrita colla gravibus ambit circulis.</l>
               <l n="73">o vetustatis silentis obsoleta oblivio!</l>
               <l n="74">invidentur ista nobis fama et ipsa extinguitur.</l>
               <l n="75">chartulas blasphemus olim nam satelles abstulit, </l>
               <l n="76">ne tenacibus libellis erudita saecula</l>
               <l n="77">ordinem, tempus modumque passionis proditum</l>
               <l n="78">dulcibus linguis per aures posterorum spargerent.</l>
               <l n="79">hoc tamen solum vetusta subtrahunt silentia,</l>
               <l n="80">iugibus longum catenis an capillum paverint, </l>
               <l n="81">quo viros dolore tortor quave pompa ornaverit.</l>
               <l n="82">illa laus occulta non est nec senescit tempore,</l>
               <l n="83">missa quod sursum per auras evolarunt munera,</l>
               <l n="84">quae viam patere caeli praemicando ostenderent.</l>
               <l n="85">illius fidem figurans nube fertur anulus, </l>
               <l n="86">hic sui dat pignus oris, ut ferunt, orarium,</l>
               <l n="87">quae superno rapta flatu lucis intrant intimum.</l>
               <l n="88">per poli liquentis axem fulgor auri absconditur</l>
               <l n="89">ac diu visum sequacem textilis candor fugit;</l>
               <l n="90">subvehuntur usque in astra nec videntur amplius. </l>
               <l n="91">vidit hoc conventus adstans, ipse vidit carnifex</l>
               <pb n="p.106"/>
               <l n="92">et manum repressit haerens ac stupore obpalluit:</l>
               <l n="93">sed tamen peregit ictum, ne periret gloria.</l>
               <l n="94">iamne credis, bruta quondam Vasconum gentilitas,</l>
               <l n="95">quam sacrum crudelis error immolant sanguinem?</l>
               <l n="96">credis in Deum relatos hostiarum spiritus? </l>
               <l n="97">cerne quam palam feroces hic domantur daemones,</l>
               <l n="98">qui lupino capta ritu 1 devorant praecordia,</l>
               <l n="99">strangulant mentes et ipsas seque miscent sensibus.</l>
               <l n="100">tunc suo iam plenus hoste sistitur furens homo </l>
               <l n="101">spumeas efflans salivas, cruda torquens lumina,</l>
               <l n="102">expiandus quaestione non suorum criminum.</l>
               <l n="103">audias, nec tortor adstat, eiulatus flebiles,</l>
               <l n="104">scinditur per flagra corpus, nec flagellum cernitur,</l>
               <l n="105">crescit et suspensus ipse vinculis latentibus. </l>
               <l n="106">his modis spurcum latronem martyrum virtus quatit,</l>
               <l n="107">haec coercet, torquet, urit, haec catenas incutit;</l>
               <l n="108">praedo vexatus relictis se medullis exuit.</l>
               <l n="109">linquit inlaesam rapinam, faucibus siccis fugit,</l>
               <l n="110">ungue ab imo usque ad capillum salva reddit omnia,</l>
               <l n="111">confitens ardere sese; nam gehennae est incola. </l>
               <l n="112">quid loquar purgata longis alba morbis corpora,</l>
               <l n="113">algidus cum decoloros horror artus concutit,</l>
               <l n="114">hic tumor vultum relinquit, hic color verus redit?</l>
               <l n="115">hoc bonum Salvator ipse, quo fruamur, praestitit,</l>
               <l n="116">martyrum cum membra nostro consecravit oppido,</l>
               <l n="117">sospitant quae nunc colonos quos Hiberus alluit. </l>
               <pb n="p.108"/>
               <l n="118">state nunc, hymnite, matres, pro receptis parvulis,</l>
               <l n="119">coniugum salute laeta vox maritarum strepat:</l>
               <l n="120">sit dies haec festa nobis, sit sacratum gaudium!  </l>
            </div>

            <div type="textpart" n="2" subtype="poem">
               <head>Hymnus in honorem Passionis Laurentii Beatissimi Martyris.</head>
               <l n="1">Antiqua fanorum parens,</l>
               <l n="2">iam Roma Christo dedita,</l>
               <l n="3">Laurentio victrix duce</l>
               <l n="4">ritum triumphas barbarum.</l>
               <l n="5">reges superbos viceras </l>
               <l n="6">populosque frenis presseras,</l>
               <l n="7">nunc monstruosis idolis</l>
               <l n="8">inponis imperii iugum.</l>
               <l n="9">haec sola derat gloria</l>
               <l n="10">urbis togatae insignibus, </l>
               <l n="11">feritate capta gentium</l>
               <l n="12">domaret ut spurcum Iovem,</l>
               <l n="13">non turbulentis viribus</l>
               <l n="14">Cossi, Camilli aut Caesaris,</l>
               <l n="15">sed martyris Laurentii </l>
               <l n="16">non incruento proelio.</l>
               <l n="17">armata pugnavit fides,</l>
               <l n="18">proprii cruoris prodiga;</l>
               <l n="19">nam morte mortem diruit,</l>
               <l n="20">ac semet inpendit sibi. </l>
               <l n="21">fore hoc sacerdos dixerat</l>
               <l n="22">iam Xystus adfixus cruci,</l>
               <pb n="p.110"/>
               <l n="23">Laurentium flentem videns</l>
               <l n="24">crucis sub ipso stipite:</l>
               <l n="25">‘desiste discessu meo </l>
               <l n="26">fletum dolenter fundere!</l>
               <l n="27">praecedo, frater; tu quoque</l>
               <l n="28">post hoc sequeris triduum.’</l>
               <l n="29">extrema vox episcopi</l>
               <l n="30">praenuntiatrix gloriae </l>
               <l n="31">nihil fefellit: nam dies</l>
               <l n="32">praedicta palmam praetulit. 1</l>
               <l n="33">qua voce, quantis laudibus</l>
               <l n="34">celebrabo mortis ordinem?</l>
               <l n="35">quo passionem carmine </l>
               <l n="36">digne retexens concinam?</l>
               <l n="37">hic primus e septem viris</l>
               <l n="38">qui stant ad aram proximi,</l>
               <l n="39">Levita sublimis gradu</l>
               <l n="40">et ceteris praestantior, </l>
               <l n="41">claustris sacrorum praeerat,</l>
               <l n="42">caelestis arcanum domus</l>
               <l n="43">fidis gubernans clavibus</l>
               <l n="44">votasque dispensans opes.</l>
               <l n="45">versat famem pecuniae </l>
               <l n="46">praefectus urbi 2 regiae,</l>
               <l n="47">minister insani ducis,</l>
               <l n="48">exactor auri et sanguinis,</l>
               <l n="49">qua vi latentes cruat</l>
               <l n="50">nummos, operta existimans </l>
               <l n="51">talenta sub sacrariis</l>
               <l n="52">cumulosque congestos tegi.</l>
               <l n="53">Laurentium sisti iubet,</l>
               <l n="54">exquirit arcam ditibus</l>
               <l n="55">massis refertam et fulgidae </l>
               <l n="56">montes monetae conditos.</l>
               <pb n="p.112"/>
               <l n="57">
                  <q>soletis,</q> inquit, ‘conqueri</l>
               <l n="58">saevire nos iusto amplius,</l>
               <l n="59">cum Christiana corpora</l>
               <l n="60">plus quam cruente scindimus. </l>
               <l n="61">abest atrocioribus</l>
               <l n="62">censura fervens motibus;</l>
               <l n="63">blande et quiete efflagito</l>
               <l n="64">quod sponte obire debeas.</l>
               <l n="65">hunc esse vestris orgiis </l>
               <l n="66">moremque et artem proditum est,</l>
               <l n="67">hanc disciplinam foederis,</l>
               <l n="68">libent ut auro antistites.</l>
               <l n="69">argenteis scyphis ferunt</l>
               <l n="70">fumare sacrum sanguinem, </l>
               <l n="71">auroque nocturnis sacris</l>
               <l n="72">adstare fixos cereos.</l>
               <l n="73">tum summa cura est fratribus,</l>
               <l n="74">ut sermo testatur loquax,</l>
               <l n="75">offerre fundis venditis </l>
               <l n="76">sestertiorum milia.</l>
               <l n="77">addicta avorum praedia</l>
               <l n="78">foedis sub auctionibus</l>
               <l n="79">successor exheres gemit</l>
               <l n="80">sanctis egens parentibus. </l>
               <l n="81">haec occuluntur abditis</l>
               <l n="82">ecclesiarum in angulis,</l>
               <l n="83">et summa pietas creditur</l>
               <l n="84">nudare dulces liberos.</l>
               <l n="85">deprome thesauros, malis </l>
               <l n="86">suadendo quos praestrigiis</l>
               <l n="87">exaggeratos obtines,</l>
               <l n="88">nigrante quos claudis specu.</l>
               <l n="89">hoc poscit usus publicus,</l>
               <l n="90">hoc fiscus, hoc aerarium, </l>
               <pb n="p.114"/>
               <l n="91">ut dedita stipendiis </l>
               <l n="92">ducem iuvet pecunia.</l>
               <l n="93">sic dogma vestrum est, audio:</l>
               <l n="94">suum quibusque reddito.</l>
               <l n="95">en Caesar agnoscit suum </l>
               <l n="96">nomisma nummis inditum.</l>
               <l n="97">quod Caesaris scis, Caesari</l>
               <l n="98">da, nempe iustum postulo,</l>
               <l n="99">ni fallor, haud ullam tuus</l>
               <l n="100">signat Deus pecuniam, </l>
               <l n="101">nec, cum veniret, aureos</l>
               <l n="102">secum Philippos detulit,</l>
               <l n="103">praecepta sed verbis dedit,</l>
               <l n="104">inanis a marsuppio.</l>
               <l n="105">inplete dictorum fidem </l>
               <l n="106">qua 1 vos per orbem venditis:</l>
               <l n="107">nummos libenter reddite,</l>
               <l n="108">estote verbis divites.’</l>
               <l n="109">nil asperum Laurentius</l>
               <l n="110">refert ad ista aut turbidum, </l>
               <l n="111">sed, ut paratus obsequi,</l>
               <l n="112">obtemperanter adnuit.</l>
               <l n="113">
                  <q>est dives,</q> inquit, ‘non nego,</l>
               <l n="114">habetque nostra ecclesia</l>
               <l n="115">opumque et auri plurimum, </l>
               <l n="116">nec quisquam in orbe est ditior.</l>
               <l n="117">is ipse tantum non habet</l>
               <l n="118">argenteorum aenigmatum</l>
               <l n="119">Augustus arcem possidens,</l>
               <l n="120">cui nummus omnis scribitur. </l>
               <l n="121">sed nec recuso prodere</l>
               <l n="122">locupletis arcam numinis;</l>
               <l n="123">vulgabo cuncta et proferam</l>
               <l n="124">pretiosa quae Christus tenet.</l>
               <pb n="p.116"/>
               <l n="125">unum sed orans flagito, </l>
               <l n="126">indutiarum paululum,</l>
               <l n="127">quo fungar efficacius</l>
               <l n="128">promissionis munere,</l>
               <l n="129">dum tota digestim mihi</l>
               <l n="130">Christi supellex scribitur; </l>
               <l n="131">nam calculanda primitus,</l>
               <l n="132">tum subnotanda est summula.’</l>
               <l n="133">laetus tumescit gaudio</l>
               <l n="134">praefectus ac spem 1 devorat,</l>
               <l n="135">aurum velut iam conditum </l>
               <l n="136">domi maneret gestiens.</l>
               <l n="137">pepigere tempus tridui,</l>
               <l n="138">laudatus inde absolvitur</l>
               <l n="139">Laurentius, sponsor sui</l>
               <l n="140">et sponsor ingentis lucri. </l>
               <l n="141">tribus per urbem cursitat</l>
               <l n="142">diebus infirma agmina</l>
               <l n="143">omnesque qui poscunt stipem</l>
               <l n="144">cogens in unum et congregans.</l>
               <l n="145">illic utrisque obtutibus </l>
               <l n="146">orbes cavatos praeferens</l>
               <l n="147">baculo regebat praevio</l>
               <l n="148">errore nutantem gradum,</l>
               <l n="149">et claudus infracto genu,</l>
               <l n="150">vel crure trunco semipes, </l>
               <l n="151">breviorve planta ex altera</l>
               <l n="152">gressum trahebat inparem.</l>
               <l n="153">est ulcerosis artubus</l>
               <l n="154">qui tabe corrupta fluat,</l>
               <l n="155">est cuius arens dextera </l>
               <l n="156">nervos in ulnam contrahat.</l>
               <l n="157">tales plateis omnibus </l>
               <l n="158">exquirit, adsuetos ali</l>
               <pb n="p.118"/>
               <l n="159">ecclesiae matris penu,</l>
               <l n="160">quos ipse promus noverat.</l>
               <l n="161">recenset exim singulos</l>
               <l n="162">scribens viritim nomina,</l>
               <l n="163">longo et locatos ordine</l>
               <l n="164">adstare pro templo iubet.</l>
               <l n="165">praescriptus et iam fluxerat </l>
               <l n="166">dies: furebat fervidus</l>
               <l n="167">iudex avaro spiritu,</l>
               <l n="168">promissa solvi efflagitans.</l>
               <l n="169">tum martyr: ‘adsistas velim</l>
               <l n="170">coramque dispositas opes </l>
               <l n="171">mirere, quas noster Deus</l>
               <l n="172">praedives in sanctis habet.</l>
               <l n="173">videbis ingens atrium</l>
               <l n="174">fulgere vasis aureis,</l>
               <l n="175">et per patentes porticus </l>
               <l n="176">structos talentis ordines.’</l>
               <l n="177">it ille nec pudet sequi,</l>
               <l n="178">ventum ad sacratam ianuam,</l>
               <l n="179">stabant catervae pauperum,</l>
               <l n="180">inculta visu examina. </l>
               <l n="181">fragor rogantum tollitur:</l>
               <l n="182">praefectus horrescit stupens,</l>
               <l n="183">conversus in Laurentium,</l>
               <l n="184">oculisque turbatis minax.</l>
               <l n="185">contra ille, <q>quid frendens,</q> ait, </l>
               <l n="186">‘minitans? aut quid displicet?</l>
               <l n="187">num sordida haec aut vilia,</l>
               <l n="188">num despuenda existimas?</l>
               <l n="189">aurum, quod ardenter sitis,</l>
               <l n="190">effossa gignunt rudera</l>
               <l n="191">et de metallis squalidis</l>
               <l n="192">poenalis excudit labor,</l>
               <pb n="p.120"/>
               <l n="193">torrens vel amnis turbidis</l>
               <l n="194">volvens harenis inplicat;</l>
               <l n="195">quod terrulentum ac sordidum </l>
               <l n="196">flammis necesse est decoqui.</l>
               <l n="197">pudor per aurum solvitur,</l>
               <l n="198">violatur auro integritas,</l>
               <l n="199">pax occidit, fides perit,</l>
               <l n="200">leges et ipsae intercidunt. </l>
               <l n="201">quid tu venenum gloriae</l>
               <l n="202">extollis et magni putas?</l>
               <l n="203">si quaeris aurum verius,</l>
               <l n="204">lux est et humanum genus.</l>
               <l n="205">hi sunt alumni luminis, </l>
               <l n="206">quos corpus artat debile,</l>
               <l n="207">ne per salutem viscerum</l>
               <l n="208">mens insolescat turgida.</l>
               <l n="209">cum membra morbus dissicit,</l>
               <l n="210">animus viget robustior, </l>
               <l n="211">membris vicissim fortibus</l>
               <l n="212">vis sauciatur sensuum.</l>
               <l n="213">nam sanguis in culpam calens</l>
               <l n="214">minus ministrat virium</l>
               <l n="215">si fervor effetus malis </l>
               <l n="216">clumbe virus contrahat.</l>
               <l n="217">si forte detur optio,</l>
               <l n="218">malim dolore asperrimo</l>
               <l n="219">fragmenta membrorum pati</l>
               <l n="220">et pulcher intus vivere. </l>
               <l n="221">committe formas pestium</l>
               <l n="222">et confer alternas lues:</l>
               <l n="223">carnisne morbus foedior,</l>
               <l n="224">an mentis et morum ulcera?</l>
               <l n="225">nostri per artus debiles </l>
               <l n="226">intus decoris integri</l>
               <pb n="p.122"/>
               <l n="227">sensum venusti innoxium</l>
               <l n="228">laboris 1 expertes gerunt.</l>
               <l n="229">vestros valentes corpore</l>
               <l n="230">interna corrumpit lepra, </l>
               <l n="231">errorque mancum claudicat</l>
               <l n="232">et caeca fraus nihil videt.</l>
               <l n="233">quemvis tuorum principum,1</l>
               <l n="234">qui veste et ore praenitent,</l>
               <l n="235">magis probabo debilem </l>
               <l n="236">quam quis meorum est pauperum</l>
               <l n="237">hunc, qui superbit serico,</l>
               <l n="238">quem currus inflatum vehit,</l>
               <l n="239">hydrops aquosus lucido</l>
               <l n="240">tendit veneno intrinsecus. </l>
               <l n="241">ast hic avarus contrahit</l>
               <l n="242">manus recurvas et volam</l>
               <l n="243">plicans aduncis unguibus</l>
               <l n="244">laxare nervos non valet.</l>
               <l n="245">istum libido foetida </l>
               <l n="246">per scorta tractum publica</l>
               <l n="247">luto et cloacis inquinat,</l>
               <l n="248">dum spurca mendicat stupra.</l>
               <l n="249">quid? ille fervens ambitu</l>
               <l n="250">sitimque honoris aestuans </l>
               <l n="251">mersisne anhelat febribus</l>
               <l n="252">atque igne venarum furit?</l>
               <l n="253">quisquis tacendi intemperans</l>
               <l n="254">silenda prurit prodere,</l>
               <l n="255">vexatur et scalpit iecur </l>
               <l n="256">scabiemque cordis sustinet.</l>
               <l n="257">quid invidorum pectorum</l>
               <l n="258">strumas retexam turgidas?</l>
               <l n="259">quid purulenta et livida</l>
               <l n="260">malignitatum vulnera? </l>
               <pb n="p.124"/>
               <l n="261">tute ipse, qui Romam regis,</l>
               <l n="262">contemptor aeterni Dei,</l>
               <l n="263">dum daemonum sordes colis,</l>
               <l n="264">morbo laboras regio.</l>
               <l n="265">hi, quos superbus despicis, </l>
               <l n="266">quos execrandos iudicas,</l>
               <l n="267">brevi ulcerosos exuent</l>
               <l n="268">artus et incolumes erunt,</l>
               <l n="269">cum carne corruptissima</l>
               <l n="270">tandem soluti ac liberi</l>
               <l n="271">pulcherrimo vitae statu</l>
               <l n="272">in arce lucebunt Patris,</l>
               <l n="273">non sordidati aut debiles,</l>
               <l n="274">sicut videntur interim,</l>
               <l n="275">sed purpurantibus stolis </l>
               <l n="276">clari et coronis aureis.</l>
               <l n="277">tunc, si facultas subpetat,</l>
               <l n="278">coram tuis obtutibus</l>
               <l n="279">istos potentes saeculi</l>
               <l n="280">velim recensendos dari. </l>
               <l n="281">pannis videres obsitos</l>
               <l n="282">et mucculentis naribus,</l>
               <l n="283">mentum salivis uvidum,</l>
               <l n="284">lipposque palpebra putri.</l>
               <l n="285">peccante nil est taetrius, </l>
               <l n="286">nil tam leprosum aut putidum</l>
               <l n="287">cruda est cicatrix criminum</l>
               <l n="288">oletque ut antrum Tartari.</l>
               <l n="289">animabus inversa vice</l>
               <l n="290">corrupta forma infligitur,</l>
               <l n="291">quas pulcher aspectus prius</l>
               <l n="292">in corpore oblectaverat.</l>
               <l n="293">en ergo nummos aureos,</l>
               <l n="294">quos proxime spoponderam,</l>
               <pb n="p.126"/>
               <l n="295">quos nec favillis obruat </l>
               <l n="296">ruina nec fur subtrahat.</l>
               <l n="297">nunc addo gemmas nobiles,</l>
               <l n="298">ne pauperem Christum putes,</l>
               <l n="299">gemmas corusci luminis,</l>
               <l n="300">ornatur hoc templum quibus. </l>
               <l n="301">cernis sacratas virgines,</l>
               <l n="302">miraris intactas anus,</l>
               <l n="303">primique post damnum tori</l>
               <l n="304">ignis secundi nescias.</l>
               <l n="305">hoc est monile ecclesiae, </l>
               <l n="306">his illa gemmis comitur;</l>
               <l n="307">dotata sic Christo placet,</l>
               <l n="308">sic ornat altum verticem.</l>
               <l n="309">eccum talenta, suscipe,</l>
               <l n="310">ornabis urbem Romulam, </l>
               <l n="311">ditabis et rem principis,</l>
               <l n="312">fies et ipse ditior.’</l>
               <l n="313">
                  <q>ridemur,</q> exclamat furens 1</l>
               <l n="314">praefectus, ‘et miris modis</l>
               <l n="315">per tot figuras ludimur: </l>
               <l n="316">et vivit insanum caput!</l>
               <l n="317">inpune tantas, furcifer,</l>
               <l n="318">strophas cavillo mimico</l>
               <l n="319">te nexuisse existimas,</l>
               <l n="320">dum scurra saltas fabulam? </l>
               <l n="321">concinna visa urbanitas</l>
               <l n="322">tractare nosmet ludicris?</l>
               <l n="323">egon 2 cachinnis venditus</l>
               <l n="324">acroma festivum fui?</l>
               <l n="325">adeone nulla austeritas, </l>
               <l n="326">censura nulla est fascibus?</l>
               <l n="327">adeon securem publicam</l>
               <l n="328">mollis retudit lenitas?</l>
               <pb n="p.128"/>
               <l n="329">dicis, ' libenter oppetam,</l>
               <l n="330">votiva mors est martyri.'</l>
               <l n="331">est ista vobis, novimus,</l>
               <l n="332">persuasionis vanitas.</l>
               <l n="333">sed non volenti inpertiam</l>
               <l n="334">praestetur ut mortis citae</l>
               <l n="335">conpendiosus exitus, </l>
               <l n="336">perire raptim non dabo.</l>
               <l n="337">vitam tenebo et differam</l>
               <l n="338">poenis morarum iugibus,</l>
               <l n="339">et mors inextricabilis</l>
               <l n="340">longos dolores protrahet.</l>
               <l n="341">prunas tepentes sternite,</l>
               <l n="342">ne fervor ignitus nimis</l>
               <l n="343">os contumacis occupet</l>
               <l n="344">et cordis intret abdita.</l>
               <l n="345">vapor senescens langueat,</l>
               <l n="346">qui fusus adflatu levi</l>
               <l n="347">tormenta sensim temperet</l>
               <l n="348">semustulati corporis.</l>
               <l n="349">bene est quod ipse ex omnibus</l>
               <l n="350">mysteriarches incidit; </l>
               <l n="351">hic solus exemplum dabit</l>
               <l n="352">quid mox timere debeant.</l>
               <l n="353">conscende constratum rogum, </l>
               <l n="354">ecumbe digno lectulo;</l>
               <l n="355">tunc, si libebit, disputa</l>
               <l n="356">nil esse Vulcanum meum.’</l>
               <l n="357">haec fante praefecto truces</l>
               <l n="358">hinc inde tortores parant</l>
               <l n="359">nudare amictu martyrem,</l>
               <l n="360">vincire membra et tendere. </l>
               <l n="361">illi os decore splenduit</l>
               <l n="362">fulgorque circumfusus est.</l>
               <pb n="p.130"/>
               <l n="363">talem revertens legifer</l>
               <l n="364">de monte vultum detulit,</l>
               <l n="365">Iudaea quem plebs aureo </l>
               <l n="366">bove inquinata et decolor</l>
               <l n="367">expavit et faciem retro</l>
               <l n="368">detorsit inpatiens Dei.</l>
               <l n="369">talemque et ille praetulit</l>
               <l n="370">oris corusci gloriam </l>
               <l n="371">Stephanus per imbrem saxeum</l>
               <l n="372">caelos apertos intuens.</l>
               <l n="373">inluminatum hoc eminus</l>
               <l n="374">recens piatis fratribus,</l>
               <l n="375">baptisma quos nuper datum </l>
               <l n="376">Christi capaces fecerat;</l>
               <l n="377">ast inpiorum caecitas,</l>
               <l n="378">os oblitum noctis situ</l>
               <l n="379">nigrante sub velamine</l>
               <l n="380">obducta, clarum non videt, </l>
               <l n="381">Aegyptiae plagae in modum,</l>
               <l n="382">quae, cum tenebris barbaros</l>
               <l n="383">damnaret, Hebraeis diem</l>
               <l n="384">sudo exhibebat lumine.</l>
               <l n="385">quin ipsa odoris qualitas </l>
               <l n="386">adusta quam reddit cutis</l>
               <l n="387">diversa utrosque permovet:</l>
               <l n="388">his nidor, illis nectar est,</l>
               <l n="389">idemque sensus dispari</l>
               <l n="390">variatus aura aut adficit </l>
               <l n="391">horrore nares vindice</l>
               <l n="392">aut mulcet oblectamine.</l>
               <l n="393">sic ignis aeternus Deus,</l>
               <l n="394">nam Christus ignis verus est;</l>
               <l n="395">is ipse conplet lumine </l>
               <l n="396">iustos et urit noxios.</l>
               <pb n="p.132"/>
               <l n="397">postquam vapor diutinus</l>
               <l n="398">decoxit exustum latus,</l>
               <l n="399">ultro e catasta iudicem</l>
               <l n="400">conpellat adfatu brevi: </l>
               <l n="401">‘converte partem corporis</l>
               <l n="402">satis crematam iugiter,</l>
               <l n="403">et fac periclum, quid tuus</l>
               <l n="404">Vulcanus ardens egerit.’</l>
               <l n="405">praefectus inverti iubet. </l>
               <l n="406">tunc ille: ‘coctum est, devora,</l>
               <l n="407">et experimentum cape</l>
               <l n="408">sit crudum an assum suavius.’</l>
               <l n="409">haec ludibundus dixerat,</l>
               <l n="410">caelum deinde suspicit, </l>
               <l n="411">et congemescens obsecrat</l>
               <l n="412">miseratus urbem Romulam:</l>
               <l n="413">‘o Christe, nomen 1 unicum,</l>
               <l n="414">o splendor, o virtus Patris,</l>
               <l n="415">o factor orbis et poli, </l>
               <l n="416">atque auctor horum moenium,</l>
               <l n="417">qui sceptra Romae in vertice</l>
               <l n="418">rerum locasti, sanciens</l>
               <l n="419">mundum Quirinali togae</l>
               <l n="420">servire et armis cedere, </l>
               <l n="421">ut discrepantum gentium</l>
               <l n="422">mores et observantiam</l>
               <l n="423">linguasque et ingenia et sacra</l>
               <l n="424">unis domares legibus,</l>
               <l n="425">en omne sub regnum Remi </l>
               <l n="426">mortale concessit genus,</l>
               <l n="427">idem loquuntur dissoni</l>
               <l n="428">ritus, id ipsum sentiunt.</l>
               <l n="429">hoc destinatum quo magis</l>
               <l n="430">ius Christiani nominis, </l>
               <pb n="p.134"/>
               <l n="431">quodcumque terrarum iacet,</l>
               <l n="432">uno inligaret vinculo.</l>
               <l n="433">da, Christe, Romanis tuis</l>
               <l n="434">sit Christiana ut civitas,</l>
               <l n="435">per quam dedisti ut ceteris </l>
               <l n="436">mens una sacrorum foret.</l>
               <l n="437">confoederantur omnia</l>
               <l n="438">hinc inde membra in symbolum.</l>
               <l n="439">mansuescit orbis subditus,</l>
               <l n="440">mansuescat et summum caput.  </l>
               <l n="441">advertat abiunctas plagas</l>
               <l n="442">coire in unam gratiam;</l>
               <l n="443">fiat fidelis Romulus,</l>
               <l n="444">et ipse iam credat Numa.</l>
               <l n="445">confundit error Troicus </l>
               <l n="446">adhuc Catonum curiam,</l>
               <l n="447">veneratus occultis focis</l>
               <l n="448">Phrygum penates exules.</l>
               <l n="449">Ianum bifrontem et Sterculum</l>
               <l n="450">colit senatus (horreo </l>
               <l n="451">tot monstra patrum dicere)</l>
               <l n="452">et festa Saturni senis.</l>
               <l n="453">absterge, Christe, hoc dedecus,</l>
               <l n="454">emitte Gabriel tuum,</l>
               <l n="455">agnoscat ut verum Deum </l>
               <l n="456">errans Iuli caecitas.</l>
               <l n="457">et iam tenemus obsides</l>
               <l n="458">fidissimos huius spei,</l>
               <l n="459">hic nempe iam regnant duo</l>
               <l n="460">apostolorum principes, </l>
               <l n="461">alter vocator gentium,</l>
               <l n="462">alter cathedram possidens</l>
               <pb n="p.136"/>
               <l n="463">primam recludit creditas</l>
               <l n="464">aeternitatis ianuas.</l>
               <l n="465">discede, adulter Iuppiter, </l>
               <l n="466">stupro sororis oblite,</l>
               <l n="467">relinque Romam liberam,</l>
               <l n="468">plebemque iam Christi fuge.</l>
               <l n="469">te Paulus hinc exterminat,</l>
               <l n="470">te sanguis exturbat Petri, </l>
               <l n="471">tibi id, quod ipse armaveras,</l>
               <l n="472">factum Neronis officit.</l>
               <l n="473">video futurum principem</l>
               <l n="474">quandoque, qui servus Dei</l>
               <l n="475">taetris sacrorum sordibus </l>
               <l n="476">servire Romam non sinat,</l>
               <l n="477">qui templa claudat vectibus,</l>
               <l n="478">valvas eburnas obstruat,</l>
               <l n="479">nefasta damnet limina,</l>
               <l n="480">obdens aenos pessulos. </l>
               <l n="481">tunc pura ab omni sanguine</l>
               <l n="482">tandem nitebunt marmora,</l>
               <l n="483">stabunt et aera innoxia,</l>
               <l n="484">quae nunc habentur idola.’</l>
               <l n="485">hic finis orandi fuit </l>
               <l n="486">et finis idem vinculi</l>
               <l n="487">carnalis: erupit volens</l>
               <l n="488">vocem secutus spiritus.</l>
               <l n="489">vexere corpus subditis</l>
               <l n="490">cervicibus quidam patres, </l>
               <l n="491">quos mira libertas viri</l>
               <l n="492">ambire Christum suaserat.</l>
               <l n="493">repens medullas indoles</l>
               <l n="494">adflarat et coegerat</l>
               <l n="495">amore sublimis Dei </l>
               <l n="496">odisse nugas pristinas.</l>
               <pb n="p.138"/>
               <l n="497">refrixit ex illo die</l>
               <l n="498">cultus deorum turpium:</l>
               <l n="499">plebs in sacellis rarior,</l>
               <l n="500">Christi ad tribunal curritur. </l>
               <l n="501">sic dimicans Laurentius</l>
               <l n="502">non ense praecinxit latus,</l>
               <l n="503">hostile sed ferrum retro</l>
               <l n="504">torquens in auctorem tulit.</l>
               <l n="505">dum daemon invictum Dei </l>
               <l n="506">testem lacessit proelio,</l>
               <l n="507">perfossus ipse concidit</l>
               <l n="508">et stratus aeternum iacet.</l>
               <l n="509">mors illa sancti martyris</l>
               <l n="510">mors vera templorum fuit; </l>
               <l n="511">tunc Vesta Palladios Lares</l>
               <l n="512">inpune sensit deseri.</l>
               <l n="513">quidquid Quiritum sueverat</l>
               <l n="514">orare simpuvium Numae,</l>
               <l n="515">Christi frequentans atria </l>
               <l n="516">hymnis resultat martyrem.</l>
               <l n="517">ipsa et senatus lumina,</l>
               <l n="518">quondam luperci aut flamines,</l>
               <l n="519">apostolorum et martyrum</l>
               <l n="520">exosculantur limina. </l>
               <l n="521">videmus inlustres domos,</l>
               <l n="522">sexu ex utroque nobiles,</l>
               <l n="523">offerre votis pignera</l>
               <l n="524">clarissimorum liberum.</l>
               <l n="525">vittatus olim pontifex </l>
               <l n="526">adscitur in signum crucis,</l>
               <l n="527">aedemque, Laurenti, tuam</l>
               <l n="528">Vestalis intrat Claudia.</l>
               <l n="529">O ter quaterque et septies</l>
               <l n="530">beatus urbis incola, </l>
               <pb n="p.140"/>
               <l n="531">qui te ac tuorum comminus</l>
               <l n="532">sedem celebrat ossuum,</l>
               <l n="533">cui propter advolvi licet,</l>
               <l n="534">qui fletibus spargit locum,</l>
               <l n="535">qui pectus in terram premit, </l>
               <l n="536">qui vota fundit murmure.</l>
               <l n="537">nos Vasco Hiberus dividit</l>
               <l n="538">binis remotos Alpibus,</l>
               <l n="539">trans Cottianorum iuga,</l>
               <l n="540">trans et Pyrenas ninguidos. </l>
               <l n="541">vix fama nota est, abditis</l>
               <l n="542">quam plena sanctis Roma sit,</l>
               <l n="543">quam dives urbanum solum</l>
               <l n="544">sacris sepulcris floreat.</l>
               <l n="545">sed qui caremus his bonis </l>
               <l n="546">nec sanguinis vestigia</l>
               <l n="547">videre coram possumus,</l>
               <l n="548">caelum intuemur eminus.</l>
               <l n="549">sic, sancte Laurenti, tuam</l>
               <l n="550">nos passionem quaerimus: </l>
               <l n="551">est aula nam duplex tibi,</l>
               <l n="552">hic corporis, mentis polo.</l>
               <l n="553">illic inenarrabili</l>
               <l n="554">allectus urbi municeps</l>
               <l n="555">aeternae in arce curiae </l>
               <l n="556">gestas coronam civicam.</l>
               <l n="557">videor videre inlustribus</l>
               <l n="558">gemmis coruscantem virum,</l>
               <l n="559">quem Roma caelestis sibi</l>
               <l n="560">legit perennem consulem. </l>
               <l n="561">quae sit potestas credita</l>
               <l n="562">et muneris quantum datum,</l>
               <l n="563">probant Quintum gaudia,</l>
               <l n="564">quibus rogatus adnuis.</l>
               <pb n="p.142"/>
               <l n="565">quod quisque supplex postulat, </l>
               <l n="566">fert inpetratum prospere;</l>
               <l n="567">poscunt, iocantur,1 indicant,</l>
               <l n="568">et tristis haud ullus redit,</l>
               <l n="569">ceu praesto semper adsies</l>
               <l n="570">tuosque alumnos urbicos </l>
               <l n="571">lactante conplexus sinu</l>
               <l n="572">paterno amore nutrias.</l>
               <l n="573">hos inter, o Christi decus,</l>
               <l n="574">audi poetam rusticum</l>
               <l n="575">cordis fatentem crimina </l>
               <l n="576">et facta prodentem sua.</l>
               <l n="577">indignus, agnosco et scio,</l>
               <l n="578">quem Christus ipse exaudiat,</l>
               <l n="579">sed per patronos martyras</l>
               <l n="580">potest medellam consequi. </l>
               <l n="581">audi benignus supplicem</l>
               <l n="582">Christi reum Prudentium,</l>
               <l n="583">et servientem corpori</l>
               <l n="584">absolve vinclis saeculi.</l>
            </div>

            <div type="textpart" n="3" subtype="poem">
               <head>Hymnus in honorem Passionis Eulaliae Beatissimae Martyris.</head>
               <l n="1">GERMINE nobilis Eulalia</l>
               <l n="2">mortis et indole nobilior</l>
               <l n="3">Emeritam sacra virgo suam,</l>
               <l n="4">cuius ab ubere progenita est,</l>
               <l n="5">ossibus ornat, amore colit. </l>
               <pb n="p.144"/>
               <l n="6">proximus occiduo locus est</l>
               <l n="7">qui tulit hoc decus egregium,</l>
               <l n="8">urbe potens, populis locuples,</l>
               <l n="9">sed mage sanguine martyrii</l>
               <l n="10">virgineoque potens titulo. </l>
               <l n="11">curriculis tribus atque novem</l>
               <l n="12">tres hiemes quater adtigerat,</l>
               <l n="13">cum crepitante pyra trepidos</l>
               <l n="14">terruit aspera carnifices,</l>
               <l n="15">supplicium sibi dulce rata. </l>
               <l n="16">iam dederat prius indicium</l>
               <l n="17">tendere se Patris ad solium</l>
               <l n="18">nec sua membra dicata toro:</l>
               <l n="19">ipsa crepundia reppulerat,</l>
               <l n="20">ludere nescia pusiola; </l>
               <l n="21">spernere sucina, flare 1 rosas,</l>
               <l n="22">fulva monilia respuere,</l>
               <l n="23">ore severa, modesta gradu,</l>
               <l n="24">moribus et nimium teneris</l>
               <l n="25">canitiem meditata senum. </l>
               <l n="26">ast ubi se furiata luis</l>
               <l n="27">excitat in famulos Domini</l>
               <l n="28">Christicolasque cruenta iubet</l>
               <l n="29">tura cremare, iecur pecudis</l>
               <l n="30">mortiferis adolere deis, </l>
               <l n="31">infremuit sacer Eulaliae</l>
               <l n="32">spiritus, ingeniique ferox</l>
               <l n="33">turbida frangere bella parat,</l>
               <l n="34">et rude pectus anhela Deo</l>
               <l n="35">femina provocat arma virum. </l>
               <l n="36">sed pia cura parentis agit</l>
               <l n="37">virgo animosa domi ut lateat</l>
               <l n="38">abdita rure et ab urbe procul,</l>
               <l n="39">ne fera sanguinis in pretium</l>
               <pb n="p.146"/>
               <l n="40">mortis amore puella ruat. </l>
               <l n="41">illa perosa quietis opem</l>
               <l n="42">degeneri tolerare mora</l>
               <l n="43">nocte fores sine teste movet</l>
               <l n="44">saeptaque claustra fugax aperit,</l>
               <l n="45">inde per invia carpit iter. </l>
               <l n="46">ingreditur pedibus laceris</l>
               <l n="47">per loca senta situ et vepribus</l>
               <l n="48">angelico comitata choro,</l>
               <l n="49">et licet horrida nox sileat,</l>
               <l n="50">lucis habet tamen illa ducem. </l>
               <l n="51">sic habuit generosa patrum</l>
               <l n="52">turba columniferum radium,</l>
               <l n="53">scindere qui tenebrosa potens</l>
               <l n="54">nocte viam face perspicua</l>
               <l n="55">praestitit intereunte chao. </l>
               <l n="56">non aliter pia virgo viam</l>
               <l n="57">nocte secuta diem meruit</l>
               <l n="58">nec tenebris adoperta fuit,</l>
               <l n="59">regna Canopica cum fugeret</l>
               <l n="60">et super astra pararet iter. </l>
               <l n="61">illa gradu cita pervigili</l>
               <l n="62">milia multa prius peragit</l>
               <l n="63">quam plaga pandat Eoa polum;</l>
               <l n="64">mane superba tribunal adit</l>
               <l n="65">fascibus adstat et in mediis </l>
               <l n="66">vociferans: ‘rogo, quis furor est</l>
               <l n="67">perdere praecipites animas</l>
               <l n="68">et male prodiga corda sui</l>
               <l n="69">sternere rasilibus scopulis,</l>
               <l n="70">omnipatremque negare Deum? </l>
               <l n="71">quaeritis, o miseranda manus,</l>
               <l n="72">Christicolum genus? en ego sum</l>
               <l n="73">daemonicis inimica sacris,</l>
               <pb n="p.148"/>
               <l n="74">idola protero sub pedibus,</l>
               <l n="75">pectore et ore Deum fateor. </l>
               <l n="76">Isis, Apollo, venus nihil est,</l>
               <l n="77">Maximianus et ipse nihil:</l>
               <l n="78">illa nihil, quia facta manu,</l>
               <l n="79">hic manuum quia facta colit,</l>
               <l n="80">frivola utraque et utraque nihil. </l>
               <l n="81">Maximianus, opum dominus</l>
               <l n="82">et tamen ipse cliens lapidum,</l>
               <l n="83">prostituat voveatque suis</l>
               <l n="84">numinibus caput ipse suum:</l>
               <l n="85">pectora cur generosa quatit? </l>
               <l n="86">dux bonus, arbiter egregius,</l>
               <l n="87">sanguine pascitur innocuo,</l>
               <l n="88">corporibusque piis inhians</l>
               <l n="89">viscera sobria dilacerat,</l>
               <l n="90">gaudet et excruciare fidem. </l>
               <l n="91">ergo age, tortor, adure, seca,</l>
               <l n="92">divide membra coacta luto.</l>
               <l n="93">solvere rem fragilem facile est:</l>
               <l n="94">non penetrabitur interior</l>
               <l n="95">exagitante dolore animus.’</l>
               <l n="96">talibus excitus in furias</l>
               <l n="97">praetor ait: ‘rape praecipitem,</l>
               <l n="98">lictor, et obrue suppliciis,</l>
               <l n="99">sentiat esse deos patrios</l>
               <l n="100">nec leve principis imperium. </l>
               <l n="101">quam cuperem tamen ante necem,</l>
               <l n="102">si potis est, revocare tuam,</l>
               <l n="103">torva puellula, nequitiam,</l>
               <l n="104">respice gaudia quanta metas,</l>
               <l n="105">quae tibi fert genialis honor. </l>
               <l n="106">te lacrimis labefacta domus</l>
               <l n="107">prosequitur generisque tui</l>
               <pb n="p.150"/>
               <l n="108">ingemit anxia nobilitas,</l>
               <l n="109">flore 1 quod occidis in tenero,</l>
               <l n="110">proxima dotibus et thalamis. </l>
               <l n="111">non movet aurea pompa tori,</l>
               <l n="112">non pietas veneranda senum,</l>
               <l n="113">quos temeraria debilitas?</l>
               <l n="114">ecce parata ministeria</l>
               <l n="115">excruciabilis exitii: </l>
               <l n="116">aut gladio feriere caput,</l>
               <l n="117">aut laniabere membra feris,</l>
               <l n="118">aut facibus data fumificis</l>
               <l n="119">flebiliterque ululanda tuis</l>
               <l n="120">in cineres resoluta flues. </l>
               <l n="121">haec, rogo, quis labor est fugere?</l>
               <l n="122">si modicum salis eminulis</l>
               <l n="123">turis et exiguum digitis</l>
               <l n="124">tangere, virgo, benigna velis,</l>
               <l n="125">poena gravis procul afuerit.’</l>
               <l n="126">martyr ad ista nihil; sed enim</l>
               <l n="127">infremit inque tyranni oculos</l>
               <l n="128">sputa iacit, simulacra dehinc</l>
               <l n="129">dissipat inpositamque molam</l>
               <l n="130">turibulis pede prosubigit. </l>
               <l n="131">nec mora, carnifices gemini</l>
               <l n="132">iuncea pectora dilacerant</l>
               <l n="133">et latus ungula virgineum</l>
               <l n="134">pulsat utrimque et ad ossa secat</l>
               <l n="135">Eulalia numerante notas. </l>
               <l n="136">‘scribens ecce mihi, Domine,</l>
               <l n="137">quam iuvat hos apices legere</l>
               <l n="138">qui tua, Christe, tropaea notant!</l>
               <l n="139">nomen et ipsa sacrum loquitur</l>
               <l n="140">purpura sanguinis eliciti.’</l>
               <l n="141">haec sine fletibus et gemitu</l>
               <pb n="p.152"/>
               <l n="142">laeta canebat et intrepida;</l>
               <l n="143">dirus abest dolor ex animo,</l>
               <l n="144">membraque picta cruore novo</l>
               <l n="145">fonte cutem recalente lavant. </l>
               <l n="146">ultima carnificina dehinc,</l>
               <l n="147">non laceratio vulnifica,</l>
               <l n="148">crate tenus nec arata cutis,</l>
               <l n="149">flamma sed undique lampadibus</l>
               <l n="150">in latera stomachumque furit. </l>
               <l n="151">crinis odorus ut in iugulos</l>
               <l n="152">fluxerat involitans umeris,</l>
               <l n="153">quo pudibunda pudicitia</l>
               <l n="154">virgineusque lateret honos,</l>
               <l n="155">tegmine verticis opposito, </l>
               <l n="156">flamma crepans volat in faciem</l>
               <l n="157">perque comas vegetata caput</l>
               <l n="158">occupat exsuperatque apicem;</l>
               <l n="159">virgo citum cupiens obitum</l>
               <l n="160">appetit et bibit ore rogum. </l>
               <l n="161">emicat inde columba repens</l>
               <l n="162">martyris os nive candidior</l>
               <l n="163">visa relinquere et astra sequi;</l>
               <l n="164">spiritus hic erat Eulaliae</l>
               <l n="165">lacteolus, celer, innocuus. </l>
               <l n="166">colla fluunt abeunte anima</l>
               <l n="167">et rogus igneus emoritur;</l>
               <l n="168">pax datur artubus exanimis,</l>
               <l n="169">flatus in aethere plaudit ovans</l>
               <l n="170">templaque celsa petit volucer. </l>
               <l n="171">vidit et ipse satelles avem</l>
               <l n="172">feminae ab ore meare palam,</l>
               <l n="173">obstupefactus et adtonitus</l>
               <l n="174">prosilit et sua gesta fugit,</l>
               <l n="175">lictor et ipse fugit pavidus. </l>
               <pb n="p.154"/>
               <l n="176">ecce nivem glacialis hiems</l>
               <l n="177">ingerit et tegit omne forum,</l>
               <l n="178">membra tegit simul Eulaliae</l>
               <l n="179">axe iacentia sub gelido</l>
               <l n="180">pallioli vice linteoli. </l>
               <l n="181">cedat amor lacrimantum hominum,</l>
               <l n="182">qui celebrare suprema solent,</l>
               <l n="183">flebile cedat et officium:</l>
               <l n="184">ipsa elementa iubente Deo</l>
               <l n="185">exequias tibi, virgo, ferunt. </l>
               <l n="186">nunc locus Emerita est tumulo,</l>
               <l n="187">clara colonia Vettoniae,</l>
               <l n="188">quam memorabilis amnis Ana</l>
               <l n="189">praeterit et viridante rapax</l>
               <l n="190">gurgite moenia pulchra lavit. </l>
               <l n="191">hic, ubi marmore perspicuo</l>
               <l n="192">atria luminat alma nitor</l>
               <l n="193">et peregrinus et indigena,</l>
               <l n="194">relliquias cineresque sacros</l>
               <l n="195">servat humus veneranda sinu.</l>
               <l n="196">tecta corusca super rutilant</l>
               <l n="197">de laquearibus aureolis</l>
               <l n="198">saxaque caesa solum variant,</l>
               <l n="199">floribus ut rosulenta putes</l>
               <l n="200">prata rubescere multimodis. </l>
               <l n="201">carpite purpureas violas</l>
               <l n="202">sanguineosque crocos metite,</l>
               <l n="203">non caret his genialis hiems,</l>
               <l n="204">laxat et arva tepens glacies,</l>
               <l n="205">floribus ut cumulet calathos. </l>
               <l n="206">ista comantibus e foliis</l>
               <l n="207">munera, virgo puerque, date.</l>
               <l n="208">ast ego serta choro in medio</l>
               <l n="209">texta feram pede dactylico,</l>
               <pb n="p.156"/>
               <l n="210">vilia, marcida, festa tamen. </l>
               <l n="211">sic venerarier ossa libet</l>
               <l n="212">ossibus altar et inpositum:</l>
               <l n="213">illa Dei sita sub pedibus</l>
               <l n="214">prospicit haec populosque suos</l>
               <l n="215">carmine propitiata fovet. </l>
            </div>

            <div type="textpart" n="4" subtype="poem">
               <head>Hymnus in honorem Sanctorum Decem et Octo Martyrum Caesaraugustanorum.</head>
               <l n="1">Bis novem noster populus sub uno</l>
               <l n="2">martyrum servat cineres sepulcro:</l>
               <l n="3">Caesaraugustam vocitamus urbem</l>
               <l n="4">res cui tanta est.</l>
               <l n="5">plena magnorum domus angelorum </l>
               <l n="6">non timet mundi fragilis ruinam,</l>
               <l n="7">tot sinu gestans simul offerenda</l>
               <l n="8">munera Christo,</l>
               <l n="9">cum Deus dextram quatiens coruscam</l>
               <l n="10">nube subnixus veniet rubente </l>
               <l n="11">gentibus iustam positurus aequo</l>
               <l n="12">pondere libram,</l>
               <l n="13">orbe de magno caput excitata</l>
               <l n="14">obviam Christo properanter ibit</l>
               <l n="15">civitas quaeque pretiosa portans </l>
               <l n="16">dona canistris.</l>
               <l n="17">Afra Carthago tua promet ossa,</l>
               <l n="18">ore facundo Cypriane doctor,</l>
               <l n="19">Corduba Acisclum dabit et Zoellum,</l>
               <l n="20">tresque coronas. </l>
               <pb n="p.158"/>
               <l n="21">tu tribus gemmis diadema pulchrum</l>
               <l n="22">offeres Christo, genetrix piorum</l>
               <l n="23">Tarraco, intexit cui Fructuosus</l>
               <l n="24">sutile vinclum,</l>
               <l n="25">nomen hoc gemmae strophio inligatae est; </l>
               <l n="26">emicant iuxta lapides gemelli</l>
               <l n="27">ardet et splendor parilis duorum</l>
               <l n="28">igne corusco.</l>
               <l n="29">parva Felicis decus exhibebit</l>
               <l n="30">artubus sanctis locuples Gerunda; </l>
               <l n="31">nostra gestabit Calagurris ambos</l>
               <l n="32">quos veneramur.</l>
               <l n="33">Barchinon claro Cucufate freta</l>
               <l n="34">surget, et Paulo speciosa Narbo,</l>
               <l n="35">teque praepollens Arelas habebit, </l>
               <l n="36">sancte Genesi.</l>
               <l n="37">Lusitanorum caput oppidorum</l>
               <l n="38">urbs adoratae cineres puellae</l>
               <l n="39">obviam Christo rapiens ad aram</l>
               <l n="40">porriget ipsam. </l>
               <l n="41">sanguinem Iusti, cui Pastor haeret,</l>
               <l n="42">ferculum duplex geminumque donum</l>
               <l n="43">ferre Complutum gremio iuvabit</l>
               <l n="44">membra duorum,</l>
               <l n="45">ingeret Tingis sua Cassianum, </l>
               <l n="46">festa Massylum monumenta regum,</l>
               <l n="47">qui cinis gentes domitas coegit</l>
               <l n="48">ad iuga Christi.</l>
               <l n="49">singulis paucae, tribus aut duobus,</l>
               <pb n="p.160"/>
               <l n="50">forsan et quinis aliquae placebunt </l>
               <l n="51">testibus Christi prius hostiarum</l>
               <l n="52">pignere functae:</l>
               <l n="53">tu decem sanctos revehes et octo,</l>
               <l n="54">Caesaraugusta studiosa Christo,</l>
               <l n="55">verticem flavis oleis revincta, </l>
               <l n="56">pacis honore,</l>
               <l n="57">sola in occursum numerosiores</l>
               <l n="58">martyrum turbas Domino parasti,</l>
               <l n="59">sola praedives pietate multa</l>
               <l n="60">luce frueris. </l>
               <l n="61">vix parens orbis populosa Poeni,</l>
               <l n="62">ipsa vix Roma in solio locata</l>
               <l n="63">te, decus nostrum, superare in isto </l>
               <l n="64">munere digna est.</l>
               <l n="65">omnibus portis sacer immolatus </l>
               <l n="66">sanguis exclusit genus invidorum</l>
               <l n="67">daemonum et nigras pepulit tenebras</l>
               <l n="68">urbe piata.</l>
               <l n="69">nullus umbrarum latet intus horror,</l>
               <l n="70">pulsa nam pestis populum refugit; </l>
               <l n="71">Christus in totis habitat plateis,</l>
               <l n="72">Christus ubique est.</l>
               <l n="73">martyrum credas patriam coronis</l>
               <l n="74">debitam sacris, chorus unde surgens</l>
               <l n="75">tendit in caelum niveus togatae  </l>
               <l n="76">nobilitatis,</l>
               <l n="77">inde, vincenti, tua palma nata est,</l>
               <l n="78">clerus hic tantum peperit triumphum,</l>
               <l n="79">hic sacerdotum domus infulata </l>
               <l n="80">Valeriorum. </l>
               <l n="81">saevus antiquis quotiens procellis</l>
               <l n="82">turbo vexatum tremefecit orbem,</l>
               <pb n="p.162"/>
               <l n="83">tristior templum rabies in istud</l>
               <l n="84">intulit iras,</l>
               <l n="85">nec furor quisquam sine laude nostrum </l>
               <l n="86">cessit aut clari vacuus cruoris;</l>
               <l n="87">martyrum semper numerus sub omni</l>
               <l n="88">grandine crevit,</l>
               <l n="89">nonne, vincenti, peregri necandus</l>
               <l n="90">martyr his terris tenui notasti </l>
               <l n="91">sanguinis rore speciem futuri</l>
               <l n="92">morte propinqua?</l>
               <l n="93">hoc colunt cives, velut ipsa membra</l>
               <l n="94">caespes includat suus et paterno</l>
               <l n="95">servet amplectens tumulo beati </l>
               <l n="96">martyris ossa.</l>
               <l n="97">noster est, quamvis procul hinc in urbe</l>
               <l n="98">passus ignota dederit sepulcri</l>
               <l n="99">gloriam victor prope litus altae</l>
               <l n="100">forte Sagunti. </l>
               <l n="101">noster et nostra puer in palaestra</l>
               <l n="102">arte virtutis fideique olivo</l>
               <l n="103">unctus horrendum didicit domare</l>
               <l n="104">viribus hostem,</l>
               <l n="105">noverat templo celebres in isto </l>
               <l n="106">octies partas deciesque palmas;</l>
               <l n="107">laureis doctus patriis eadem</l>
               <l n="108">laude cucurrit,</l>
               <l n="109">hic et, Encrati, recubant tuarum</l>
               <l n="110">ossa virtutum, quibus efferati </l>
               <l n="111">spiritum mundi, violenta virgo, </l>
               <l n="112">dedecorasti.</l>
               <l n="113">martyrum nulli remanente vita</l>
               <l n="114">contigit terris habitare nostris;</l>
               <l n="115">sola tu morti propriae superstes </l>
               <l n="116">vivis in orbe.</l>
               <pb n="p.164"/>
               <l n="117">vivis, ac poenae seriem retexis,</l>
               <l n="118">carnis et caesae spolium retentans</l>
               <l n="119">taetra quam sulcos habeant amaros</l>
               <l n="120">vulnera narras. </l>
               <l n="121">barbarus tortor latus omne carpsit,</l>
               <l n="122">sanguis inpensus, lacerata membra,</l>
               <l n="123">pectus abscisa patuit papilla</l>
               <l n="124">corde sub ipso.</l>
               <l n="125">iam minus mortis pretium peractae est, </l>
               <l n="126">quae venenatos abolens dolores</l>
               <l n="127">concitam membris tribuit quietem</l>
               <l n="128">fine soporo.</l>
               <l n="129">cruda te longum tenuit cicatrix</l>
               <l n="130">et diu venis dolor haesit ardens,</l>
               <l n="131">dum putrescentes tenuat medullas</l>
               <l n="132">tabidus umor.</l>
               <l n="133">invidus quamvis obitum supremum</l>
               <l n="134">persecutoris gladius negarit,</l>
               <l n="135">plena te, martyr, tamen ut peremptam, </l>
               <l n="136">poena coronat,</l>
               <l n="137">vidimus partem iecoris revulsam</l>
               <l n="138">ungulis longe iacuisse pressis:</l>
               <l n="139">mors habet pallens aliquid tuorum</l>
               <l n="140">te quoque viva. </l>
               <l n="141">hunc novum nostrae titulum fruendum</l>
               <l n="142">Caesaraugustae dedit ipse Christus,</l>
               <l n="143">iuge viventis domus ut dicata</l>
               <l n="144">martyris esset,</l>
               <l n="145">ergo ter senis sacra candidatis, </l>
               <l n="146">dives Optato, simul et Luperco,</l>
               <l n="147">perge conscriptum tibimet senatum</l>
               <l n="148">pangere psalmis,</l>
               <l n="149">ede Successum, cane Martialem,</l>
               <l n="150">mors et Urbani tibi concinatur, </l>
               <pb n="p.166"/>
               <l n="151">Iuliam cantus resonet simulque </l>
               <l n="152">Quintilianum.</l>
               <l n="153">Publium pangat chorus et revolvat</l>
               <l n="154">quale Frontonis fuerit tropaeum,</l>
               <l n="155">quid bonus Felix tulerit, quid acer  </l>
               <l n="156">Caecilianus,</l>
               <l n="157">quantus, Evoti, tua bella sanguis</l>
               <l n="158">tinxerit, quantus tua, Primitive,</l>
               <l n="159">tum tuos vivax recolat triumphos</l>
               <l n="160">laus, Apodemi. </l>
               <l n="161">quattuor posthinc superest virorum</l>
               <l n="162">nomen extolli renuente metro,</l>
               <l n="163">quos Saturninos memorat vocatos</l>
               <l n="164">prisca vetustas,</l>
               <l n="165">carminis leges amor aureorum </l>
               <l n="166">nominum parvi facit, et loquendi</l>
               <l n="167">cura de sanctis vitiosa non est</l>
               <l n="168">nec rudis umquam,</l>
               <l n="169">plenus est artis modus adnotatas</l>
               <l n="170">nominum formas recitare Christo, </l>
               <l n="171">quas tenet caeli liber explicandus</l>
               <l n="172">tempore iusto,</l>
               <l n="173">octo tunc sanctos recolet decemque</l>
               <l n="174">angelus coram Patre Filioque</l>
               <l n="175">urbis unius regimen tenentes <note n="marg">175&gt;</note>
               </l>
               <l n="176">iure sepulcri.</l>
               <l n="177">quin ad antiquum numerum trahetur</l>
               <l n="178">viva post poenae specimen puella,</l>
               <l n="179">morsque 1 vincenti, cui sanguis hinc est</l>
               <l n="180">fons et honoris, </l>
               <l n="181">additis 2 Gaio (nec enim silendi)</l>
               <l n="182">teque, Crementi, quibus incruentum</l>
               <pb n="p.168"/>
               <l n="183">ferre provenit decus ex secundo</l>
               <l n="184">laudis agone,</l>
               <l n="185">ambo confessi Dominum steterunt </l>
               <l n="186">acriter contra fremitum latronum,</l>
               <l n="187">ambo gustarunt leviter saporem</l>
               <l n="188">martyriorum,</l>
               <l n="189">haec sub altari sita sempiterno</l>
               <l n="190">lapsibus nostris veniam precatur </l>
               <l n="191">turba, quam servat procerum creatrix </l>
               <l n="192">purpureorum</l>
               <l n="193">nos pio fletu, date, perluamus</l>
               <l n="194">marmorum sulcos, quibus est. operta</l>
               <l n="195">spes ut absolvam retinaculorum  </l>
               <l n="196">vincla meorum,</l>
               <l n="197">sterne te totam generosa sanctis</l>
               <l n="198">civitas mecum tumulis; deinde</l>
               <l n="199">mox resurgentes animas et artus</l>
               <l n="200">tota sequeris. </l>
            </div>

            <div type="textpart" n="5" subtype="poem">
               <head>Passio Sancti Vincenti Martyris.</head>
               <l n="1">Beate martyr, prospera</l>
               <l n="2">diem triumphalem tuum,</l>
               <l n="3">quo sanguinis merces tibi</l>
               <l n="4">corona, Vincenti, datur.</l>
               <l n="5">hic te ex tenebris saeculi </l>
               <l n="6">tortore victo et iudice</l>
               <l n="7">evexit ad caelum dies</l>
               <l n="8">Christoque ovantem reddidit.</l>
               <pb n="p.170"/>
               <l n="9">nunc angelorum particeps</l>
               <l n="10">conlucis insigni stola, </l>
               <l n="11">quam testis indomabilis</l>
               <l n="12">rivis cruoris laveras,</l>
               <l n="13">cum te satelles idoli</l>
               <l n="14">praecinctus atris legibus</l>
               <l n="15">litare divis gentium </l>
               <l n="16">ferro et catenis cogeret.</l>
               <l n="17">ac verba primum mollia</l>
               <l n="18">suadendo blande effuderat,</l>
               <l n="19">captator ut vitulum lupus</l>
               <l n="20">rapturus adludit prius. </l>
               <l n="21">
                  <q>rex,</q> inquit, ‘orbis maximus,</l>
               <l n="22">qui sceptra gestat Romula,1</l>
               <l n="23">servire sanxit omnia</l>
               <l n="24">priscis deorum cultibus.</l>
               <l n="25">vos, Nazareni, adsistite, </l>
               <l n="26">rudemque ritum spernite.</l>
               <l n="27">haec saxa, quae princeps colit,</l>
               <l n="28">placate fumo et victima.’</l>
               <l n="29">exclamat hic Vincentius,</l>
               <l n="30">Levita de tribu sacra, </l>
               <l n="31">minister altaris Dei,</l>
               <l n="32">septem ex columnis lacteis;</l>
               <l n="33">‘tibi ista praesint numina,</l>
               <l n="34">tu saxa, tu lignum colas,</l>
               <l n="35">tu mortuorum mortuus </l>
               <l n="36">fias deorum pontifex.</l>
               <l n="37">nos lucis auctorem Patrem</l>
               <l n="38">eiusque Christum Filium,</l>
               <l n="39">qui solus ac verus Deus,</l>
               <l n="40">Datiane, confitebimur.’</l>
               <l n="41">hic ille iam commotior,</l>
               <l n="42">
                  <q>audesne, non felix,</q> ait,</l>
               <pb n="p.172"/>
               <l n="43">‘ius hoc deorum et principum</l>
               <l n="44">violare verbis asperis,</l>
               <l n="45">ius et sacratum et publicum, </l>
               <l n="46">cui cedit humanum genus,</l>
               <l n="47">nec te iuventae fervidae</l>
               <l n="48">instans periclum permovet?</l>
               <l n="49">hoc namque decretum cape:</l>
               <l n="50">aut ara ture et caespite </l>
               <l n="51">precanda iam nunc est tibi,</l>
               <l n="52">aut mors luenda est sanguine.’</l>
               <l n="53">respondit ille altrinsecus:</l>
               <l n="54">‘age ergo, quidquid virium,</l>
               <l n="55">quidquid potestatis tibi est, </l>
               <l n="56">palam reluctor, exere!</l>
               <l n="57">vox nostra quae sit, accipe:</l>
               <l n="58">est Christus et Pater Deus:</l>
               <l n="59">servi huius et testes sumus;</l>
               <l n="60">extorque, si potes, fidem! </l>
               <l n="61">tormenta, carcer, ungulae</l>
               <l n="62">stridensque flammis lammina,</l>
               <l n="63">atque ipsa poenarum ultima</l>
               <l n="64">mors Christianis ludus est.</l>
               <l n="65">o vestra inanis vanitas </l>
               <l n="66">scitumque brutum Caesaris!</l>
               <l n="67">condigna vestris sensibus</l>
               <l n="68">coli iubetis numina</l>
               <l n="69">excisa fabrili manu,</l>
               <l n="70">cavis recocta et follibus, </l>
               <l n="71">quae voce, quae gressu carent</l>
               <l n="72">inmota, caeca, elinguia.</l>
               <l n="73">his sumptuosa splendido</l>
               <l n="74">delubra crescunt marmore,</l>
               <l n="75">his colla mugientium </l>
               <l n="76">percussa taurorum cadunt.</l>
               <pb n="p.174"/>
               <l n="77">at sunt 1 et illic spiritus,</l>
               <l n="78">sunt, sed magistri criminum</l>
               <l n="79">vestrae et salutis aucupes,</l>
               <l n="80">vagi, inpotentes, sordidi, </l>
               <l n="81">qui vos latenter incitos</l>
               <l n="82">in omne conpellunt nefas,</l>
               <l n="83">vastare iustos caedibus,</l>
               <l n="84">plebem piorum carpere.</l>
               <note n="marg">85</note>
               <l n="85">norunt et ipsi ac sentiunt</l>
               <l n="86">pollere Christum et vivere,</l>
               <l n="87">eiusque iam iamque adfore</l>
               <l n="88">regnum tremendum perfidis.</l>
               <l n="89">clamant fatentes denique</l>
               <l n="90">pulsi ex latebris viscerum 2 </l>
               <l n="91">virtute Christi et nomine,</l>
               <l n="92">divique et idem daemones.’</l>
               <l n="93">his intonantem martyrem</l>
               <l n="94">iudex profanus non tulit.</l>
               <l n="95">conclamat: ‘os obtrudite, </l>
               <l n="96">ne plura iactet inprobus.</l>
               <l n="97">vocem loquentis claudite</l>
               <l n="98">raptimque lictores date,</l>
               <l n="99">illos reorum Plutones</l>
               <l n="100">pastos resectis carnibus.3 </l>
               <l n="101">iam faxo ius praetorium</l>
               <l n="102">conviciator sentiat,</l>
               <l n="103">inpune ne nostris sibi</l>
               <l n="104">dis destruendis luserit.</l>
               <l n="105">tibi ergo soli, contumax, </l>
               <l n="106">Tarpeia calcentur sacra?</l>
               <l n="107">tu porro solus obteras</l>
               <l n="108">Romam, senatum, Caesarem?</l>
               <l n="109">vinctum retortis bracchiis</l>
               <l n="110">sursum ac deorsum cxtendite, </l>
               <pb n="p.176"/>
               <l n="111">conpago donec ossuum</l>
               <l n="112">divulsa membratim crepet.</l>
               <l n="113">posthinc hiulcis ictibus</l>
               <l n="114">nudate costarum abdita,</l>
               <l n="115">ut per latebras 1 vulnerum </l>
               <l n="116">iecur retectum palpitet.’</l>
               <l n="117">ridebat haec miles Dei</l>
               <l n="118">manus cruentas increpans</l>
               <l n="119">quod fixa non profundius</l>
               <l n="120">intraret artus ungula. </l>
               <l n="121">ac iam omne robur fortium</l>
               <l n="122">eviscerando cesserat,</l>
               <l n="123">nisusque anhelus solverat</l>
               <l n="124">fessos lacertorum toros.</l>
               <l n="125">ast ille tanto laetior </l>
               <l n="126">omni vacantem nubilo</l>
               <l n="127">frontem serenam luminat</l>
               <l n="128">te, Christe, praesentem videns.</l>
               <l n="129">
                  <q>quis vultus iste, pro pudor!</q>
               </l>
               <l n="130">Datianus aiebat furens, </l>
               <l n="131">‘gaudet, renidet, provocat</l>
               <l n="132">tortore tortus acrior!</l>
               <l n="133">nil illa vis exercita</l>
               <l n="134">tot noxiorum mortibus</l>
               <l n="135">agone in isto proficit, </l>
               <l n="136">ars et dolorum vincitur.</l>
               <l n="137">sed vos, alumni carceris,</l>
               <l n="138">par semper invictum mihi,</l>
               <l n="139">cohibete paulum dexteras,</l>
               <l n="140">respiret ut lassus vigor. </l>
               <l n="141">praesicca rursus ulcera,</l>
               <l n="142">dum se cicatrix colligit</l>
               <l n="143">refrigerati sanguinis,</l>
               <l n="144">manus resulcans diruet.’</l>
               <pb n="p.178"/>
               <l n="145">his contra Levites refert: </l>
               <l n="146">‘si iam tuorum perspicis</l>
               <l n="147">languere virtutem canum,</l>
               <l n="148">age ipse, maior carnifex,</l>
               <l n="149">ostende quo pacto queant</l>
               <l n="150">imos recessus scindere, </l>
               <l n="151">manus et ipse intersere</l>
               <l n="152">rivosque ferventes bibe.</l>
               <l n="153">erras, cruente, si meam</l>
               <l n="154">te rere poenam sumere</l>
               <l n="155">cum membra morti obnoxia </l>
               <l n="156">dilancinata interficis.</l>
               <l n="157">est alter, est intrinsecus,</l>
               <l n="158">violare quem nullus potest,</l>
               <l n="159">liber, quietus, integer,</l>
               <l n="160">exsors dolorum tristium. </l>
               <l n="161">hoc, quod laboras perdere</l>
               <l n="162">tantis furoris viribus,</l>
               <l n="163">vas est solutum ac fictile,</l>
               <l n="164">quocumque frangendum modo.</l>
               <l n="165">quin immo nunc enitere </l>
               <l n="166">illum secare ac plectere</l>
               <l n="167">qui perstat intus, qui tuam</l>
               <l n="168">calcat, tyranne, insaniam.</l>
               <l n="169">hunc, hunc lacesse, hunc discute,</l>
               <l n="170">invictum, inexsuperabilem, </l>
               <l n="171">nullis procellis subditum,</l>
               <l n="172">solique subiectum Deo.’</l>
               <l n="173">haec fatur et stridentibus</l>
               <l n="174">laniatur uncis denuo,</l>
               <l n="175">cui praetor ore subdolo </l>
               <l n="176">anguina verba exsibilat:</l>
               <l n="177">‘si tanta callum pectoris</l>
               <l n="178">praedurat obstinatio</l>
               <pb n="p.180"/>
               <l n="179">pulvinar ut nostrum manu</l>
               <l n="180">abomineris tangere, </l>
               <l n="181">saltem latentes paginas</l>
               <l n="182">librosque opertos detege,</l>
               <l n="183">quo secta pravum seminans</l>
               <l n="184">iustis cremetur ignibus.’</l>
               <l n="185">his martyr auditis ait: </l>
               <l n="186">‘quem tu, maligne, mysticis</l>
               <l n="187">minitans ignem litteris,</l>
               <l n="188">flagrabis ipse hoc iustius.</l>
               <l n="189">romphaea nam caelestium</l>
               <l n="190">vindex erit voluminum </l>
               <l n="191">tanti veneni interpretem</l>
               <l n="192">linguam perurens fulmine.</l>
               <l n="193">vides favillas indices</l>
               <l n="194">Gomorreorum criminum,</l>
               <l n="195">Sodomita nec latet cinis, </l>
               <l n="196">testis perennis funeris.</l>
               <l n="197">exemplar hoc, serpens, tuum est,</l>
               <l n="198">fuligo quem mox sulphuris</l>
               <l n="199">bitumen et mixtum pice</l>
               <l n="200">imo inplicabunt Tartaro.’</l>
               <l n="201">his persecutor saucius</l>
               <l n="202">pallet, rubescit, aestuat</l>
               <l n="203">insana torquens lumina,</l>
               <l n="204">spumasque frendens egerit.</l>
               <l n="205">tum deinde cunctatus diu </l>
               <l n="206">decernit: ‘extrema omnium</l>
               <l n="207">igni, grabato et lamminis</l>
               <l n="208">exerceatur quaestio.’</l>
               <l n="209">haec ille sese ad munera</l>
               <l n="210">gradu citato proripit </l>
               <l n="211">ipsosque pernix gaudio</l>
               <l n="212">poenae ministros praevenit.</l>
               <pb n="p.182"/>
               <l n="213">ventum ad palaestram gloriae</l>
               <l n="214">spes certat et crudelitas,</l>
               <l n="215">luctamen anceps conserunt </l>
               <l n="216">hinc martyr, illinc carnifex.</l>
               <l n="217">serrata lectum regula</l>
               <l n="218">dente infrequenti exasperat,</l>
               <l n="219">cui multa carbonum strues</l>
               <l n="220">vivum vaporat halitum. </l>
               <l n="221">hunc sponte conscendit rogum</l>
               <l n="222">vir sanctus ore interrito,</l>
               <l n="223">ceu iam coronae conscius</l>
               <l n="224">celsum tribunal scanderet. </l>
               <l n="225">subter crepante aspergine </l>
               <l n="226">scintillat excussus salis</l>
               <l n="227">punctisque fervens stridulis</l>
               <l n="228">sparsim per artus Agitur.</l>
               <l n="229">arvina posthinc igneum</l>
               <l n="230">inpressa cauterem lavit, </l>
               <l n="231">vis unde roris fumidi</l>
               <l n="232">in membra sensim liquitur.</l>
               <l n="233">haec inter inmotus manet</l>
               <l n="234">tamquam dolorum nescius,</l>
               <l n="235">tenditque in altum lumina, </l>
               <l n="236">nam vincla palmas presserant.</l>
               <l n="237">sublatus inde fortior</l>
               <l n="238">lugubre in antrum truditur,</l>
               <l n="239">ne liber usus luminis</l>
               <l n="240">animaret altum spiritum. </l>
               <l n="241">est intus imo ergastulo</l>
               <l n="242">locus tenebris nigrior,</l>
               <l n="243">quem saxa mersi fornicis</l>
               <l n="244">angusta clausum strangulant.</l>
               <l n="245">aeterna nox illic latet </l>
               <l n="246">expers diurni sideris;</l>
               <pb n="p.184"/>
               <l n="247">hic carcer horrendus suos</l>
               <l n="248">habere fertur inferos.</l>
               <l n="249">in hoc barathrum conicit</l>
               <l n="250">truculentus hostis martyrem, </l>
               <l n="251">lignoque plantas inserit</l>
               <l n="252">divaricatis cruribus.</l>
               <l n="253">quin addit et poenam novam</l>
               <l n="254">crucis peritus artifex,</l>
               <l n="255">nulli tyranno cognitam </l>
               <l n="256">nec fando conpertam retro.</l>
               <l n="257">fragmenta testarum iubet</l>
               <l n="258">hirta, inpolitis angulis,</l>
               <l n="259">acuminata, informia,</l>
               <l n="260">tergo iacentis sternerent. </l>
               <l n="261">totum cubile spiculis</l>
               <l n="262">armant dolores anxii,</l>
               <l n="263">insomne qui subter latus</l>
               <l n="264">mucrone pulsent obvio.</l>
               <l n="265">haec ille versutus vafra </l>
               <l n="266">meditatus arte struxerat,</l>
               <l n="267">sed Belzebulis callida</l>
               <l n="268">commenta Christus destruit.</l>
               <l n="269">nam carceralis caecitas</l>
               <l n="270">splendore lucis fulgurat, </l>
               <l n="271">duplexque morsus stipitis</l>
               <l n="272">ruptis cavernis dissilit.</l>
               <l n="273">agnoscit hic Vincentius</l>
               <l n="274">adesse, quod speraverat,</l>
               <l n="275">tanti laboris praemium, </l>
               <l n="276">Christum datorem luminis.</l>
               <l n="277">cernit deinde fragmina</l>
               <l n="278">iam testularum mollibus</l>
               <l n="279">vestire semet floribus,</l>
               <l n="280">redolente nectar carcere. </l>
               <pb n="p.186"/>
               <l n="281">quin et frequentes angeli</l>
               <l n="282">stant ac loquuntur comminus,</l>
               <l n="283">quorum unus ore augustior</l>
               <l n="284">conpellat his dictis virum:</l>
               <l n="285">‘exsurge, martyr inclyte, </l>
               <l n="286">exsurge securus tui,</l>
               <l n="287">exsurge et almis coetibus</l>
               <l n="288">noster sodalis addere.</l>
               <l n="289">decursa iam satis tibi</l>
               <l n="290">poenae minacis munia, </l>
               <l n="291">pulchroque mortis exitu</l>
               <l n="292">omnis peracta est passio.</l>
               <l n="293">o miles invictissime,</l>
               <l n="294">fortissimorum fortior,</l>
               <l n="295">iam te ipsa saeva et aspera </l>
               <l n="296">tormenta victorem tremunt.</l>
               <l n="297">spectator haec Christus Deus</l>
               <l n="298">conpensat aevo intermino,</l>
               <l n="299">propriaeque collegam crucis</l>
               <l n="300">larga coronat dextera. </l>
               <l n="301">pone hoc caducum vasculum</l>
               <l n="302">conpage textum ferrea,</l>
               <l n="303">quod dissipatum solvitur,</l>
               <l n="304">et liber in caelum veni.’</l>
               <l n="305">haec ille; sed clausas fores </l>
               <l n="306">interna rumpunt lumina</l>
               <l n="307">tenuisque per rimas nitor</l>
               <l n="308">lucis latentis proditur.</l>
               <l n="309">hoc cum stuperet territus</l>
               <l n="310">obsessor atri liminis, </l>
               <l n="311">quem cura pernox manserat</l>
               <l n="312">servare feralem domum,</l>
               <l n="313">psallentis audit insuper</l>
               <l n="314">praedulce carmen martyris,</l>
               <pb n="p.188"/>
               <l n="315">cui vocis instar aemulae </l>
               <l n="316">conclave reddit concavum.</l>
               <l n="317">pavens deinde introspicit,</l>
               <l n="318">admota quantum postibus</l>
               <l n="319">acies per artas cardinum</l>
               <l n="320">intrare iuncturas potest. </l>
               <l n="321">vernare multis floribus</l>
               <l n="322">stramenta testarum videt</l>
               <l n="323">ipsumque vulsis nexibus</l>
               <l n="324">obambulantem pangere.</l>
               <l n="325">inplentur aures turbidi </l>
               <l n="326">praetoris hoc miraculo;</l>
               <l n="327">flet victus et volvit gemens</l>
               <l n="328">iram, dolorem, dedecus.</l>
               <l n="329">
                  <q>exemptus,</q> inquit, ‘carceri</l>
               <l n="330">paulum benignis fotibus </l>
               <l n="331">recreetur, ut pastum novum</l>
               <l n="332">poenis refectus praebeat.’</l>
               <l n="333">coire toto ex oppido</l>
               <l n="334">turbam fidelem cerneres,</l>
               <l n="335">mollire praefultum torum, </l>
               <l n="336">siccare cruda vulnera.</l>
               <l n="337">ille ungularum duplices</l>
               <l n="338">sulcos pererrat osculis,</l>
               <l n="339">hic purpurantem corporis</l>
               <l n="340">gaudet cruorem lambere. </l>
               <l n="341">plerique vestem linteam</l>
               <l n="342">stillante fingunt sanguine,</l>
               <l n="343">tutamen ut sacrum suis</l>
               <l n="344">domi reservent posteris.</l>
               <l n="345">tunc ipse manceps carceris </l>
               <l n="346">et vinculorum ianitor,</l>
               <l n="347">ut fert vetustas conscia,</l>
               <l n="348">repente Christum credidit.</l>
               <pb n="p.190"/>
               <l n="349">hic obseratis vectibus</l>
               <l n="350">densae specum caliginis </l>
               <l n="351">splendore lucis advenae</l>
               <l n="352">micuisse clausum viderat.</l>
               <l n="353">at vero postquam lectuli</l>
               <l n="354">martyr quietem contigit,</l>
               <l n="355">aeger morarum taedio </l>
               <l n="356">et mortis incensus siti—</l>
               <l n="357">si mors habenda eiusmodi est.</l>
               <l n="358">quae corporali ergastulo</l>
               <l n="359">mentem resolvit liberam</l>
               <l n="360">et reddit auctori Deo, </l>
               <l n="361">mentem piatam sanguine,</l>
               <l n="362">mortis lavacris elutam,</l>
               <l n="363">quae semet ac vitam suam</l>
               <l n="364">Christo inmolandam praebuit—</l>
               <l n="365">ergo ut recline mollibus </l>
               <l n="366">reiecit aulaeis caput,</l>
               <l n="367">victor relictis artubus</l>
               <l n="368">caelum capessit spiritus.</l>
               <l n="369">cui recta celso tramite </l>
               <l n="370">reseratur ad Patrem via, </l>
               <l n="371">quam fratre caesus inpio</l>
               <l n="372">Abel beatus scanderat. </l>
               <l n="373">stipant euntem candidi</l>
               <l n="374">hinc inde sanctorum chori</l>
               <l n="375">parique missum carcere </l>
               <l n="376">baptista Iohannes vocat.</l>
               <l n="377">at Christiani nominis</l>
               <l n="378">hostem coquebant inrita</l>
               <l n="379">fellis venena et lividum</l>
               <l n="380">cor efferata exusserant. </l>
               <l n="381">saevire inermem crederes</l>
               <l n="382">fractis draconem dentibus.</l>
               <pb n="p.192"/>
               <l n="383">
                  <q>evasit exultans,</q> ait,</l>
               <l n="384">‘rebellis et palmam tulit.</l>
               <l n="385">sed restat illud ultimum, </l>
               <l n="386">inferre poenam mortuo,</l>
               <l n="387">feris cadaver tradere</l>
               <l n="388">canibusve carpendum dare.</l>
               <l n="389">iam nunc et ossa extinxero,</l>
               <l n="390">ne sit sepulcrum funeris, </l>
               <l n="391">quod plebs gregalis excolat</l>
               <l n="392">titulum que Agat martyris.’</l>
               <l n="393">sic frendit, et corpus sacrum</l>
               <l n="394">profanus (a dirum nefas!)</l>
               <l n="395">nudum negato tegmine </l>
               <l n="396">exponit inter carices.</l>
               <l n="397">sed nulla dirarum famis</l>
               <l n="398">aut bestiarum aut alitum</l>
               <l n="399">audet tropaeum gloriae</l>
               <l n="400">foedare tactu squalido. </l>
               <l n="401">quin si qua clangens inprobe</l>
               <l n="402">circumvolarat eminus,</l>
               <l n="403">trucis volucris inpetu</l>
               <l n="404">depulsa vertebat fugam.</l>
               <l n="405">nam corvus, Heliae datus</l>
               <l n="406">olim ciborum portitor,</l>
               <l n="407">hoc munus inplet sedule</l>
               <l n="408">et inremotus excubat.</l>
               <l n="409">hic ex frutectis proximis</l>
               <l n="410">infestus alarum sono </l>
               <l n="411">oculosque pinnis verberans</l>
               <l n="412">exegit inmanem lupum.</l>
               <l n="413">quis perfidorum credere</l>
               <l n="414">ausit rapacem beluam,</l>
               <l n="415">tauris paratam congredi, </l>
               <l n="416">cessisse plumis mollibus?</l>
               <pb n="p.194"/>
               <l n="417">ibat malignum murmurans</l>
               <l n="418">levi volatu exterritus</l>
               <l n="419">praedamque visam fugerat</l>
               <l n="420">custodis inbellis minis. </l>
               <l n="421">quis audienti talia,</l>
               <l n="422">Datiane, tunc sensus tibi?</l>
               <l n="423">quantis gementem spiculis</l>
               <l n="424">figebat occultus dolor,</l>
               <l n="425">cum te perempti corporis </l>
               <l n="426">virtute victum cerneres,</l>
               <l n="427">ipsis et inpar ossibus</l>
               <l n="428">vacuisque iam membris minor?</l>
               <l n="429">sed quis, tyranne pertinax,</l>
               <l n="430">hunc inpotentem spiritum </l>
               <l n="431">determinabit exitus?</l>
               <l n="432">nullusne te franget modus?</l>
               <l n="433">‘nullus, nec umquam desinam,</l>
               <l n="434">nam si ferina inmanitas</l>
               <l n="435">mansuescit et clementia </l>
               <l n="436">corvos voraces mitigat,</l>
               <l n="437">mergam cadaver fluctibus:</l>
               <l n="438">insana numquam naufragis</l>
               <l n="439">ignoscit unda, et spumeum</l>
               <l n="440">nescit profundum parcere. </l>
               <l n="441">aut semper illic mobilis</l>
               <l n="442">incerta per ludibria</l>
               <l n="443">vagis feretur flatibus</l>
               <l n="444">squamosa pascens agmina,</l>
               <l n="445">aut sub fragosis rupibus </l>
               <l n="446">scabri petrarum murices</l>
               <l n="447">inter recessus scrupeos</l>
               <l n="448">discissa rumpent viscera.</l>
               <l n="449">ecquis virorum strenue</l>
               <l n="450">cumbam peritus pellere </l>
               <pb n="p.196"/>
               <l n="451">remo, rudente et carbaso,</l>
               <l n="452">secare qui pontum queas,</l>
               <l n="453">rapias palustri e caespite</l>
               <l n="454">corpus, quod intactum iacet,</l>
               <l n="455">levique vectum lembulo </l>
               <l n="456">amplum per aequor auferas?</l>
               <l n="457">sed conplicatum sparteus</l>
               <l n="458">claudat cadaver culleus,</l>
               <l n="459">quem fune conexus lapis</l>
               <l n="460">praeceps in altum deprimat. </l>
               <l n="461">at tu per undas emices</l>
               <l n="462">rorante praepes palmula,</l>
               <l n="463">donec relictum longior</l>
               <l n="464">abscondat aspectus solum.’</l>
               <l n="465">haec iussa quidam militum, </l>
               <l n="466">(Eumorphio nomen fuit)</l>
               <l n="467">violentus, audax, barbarus,</l>
               <l n="468">furore fervens adripit.</l>
               <l n="469">funale textum conserit,</l>
               <l n="470">suto quod inplet corpore, </l>
               <l n="471">emensus et multum freti</l>
               <l n="472">inter procellas excutit.</l>
               <l n="473">o praepotens virtus Dei,</l>
               <l n="474">virtus creatrix omnium,</l>
               <l n="475">quae turgidum quondam mare </l>
               <l n="476">gradiente Christo straverat,</l>
               <l n="477">ut terga calcans aequoris</l>
               <l n="478">siccis mearet passibus,</l>
               <l n="479">plantas nec undis tingueret</l>
               <l n="480">vasti viator gurgitis! </l>
               <l n="481">haec ipsa virtus iusserat</l>
               <l n="482">rubrum salum dehiscere,</l>
               <l n="483">patente dum fundo aridum</l>
               <l n="484">secura plebs iter terit.</l>
               <pb n="p.198"/>
               <l n="485">nec non et ipsa nunc iubet </l>
               <l n="486">servire sancto corpori</l>
               <l n="487">pontum quietis lapsibus</l>
               <l n="488">ad curva pronum litora.</l>
               <l n="489">saxum molaris ponderis</l>
               <l n="490">ut spuma candens innatat, </l>
               <l n="491">tantique custos pigneris</l>
               <l n="492">fiscella fertur fluctibus.</l>
               <l n="493">cernunt stupentes navitae</l>
               <l n="494">vectam remenso marmore</l>
               <l n="495">labi retrorsum leniter </l>
               <l n="496">aestu secundo et flamine.</l>
               <l n="497">certant et ipsi concito</l>
               <l n="498">pontum phaselo scindere,</l>
               <l n="499">longe sed artus praevolant</l>
               <l n="500">telluris ad mollem sinum; </l>
               <l n="501">prius relatos denique</l>
               <l n="502">humus quieta suscipit,</l>
               <l n="503">quam pulsa summis nisibus</l>
               <l n="504">carina portum tangeret.</l>
               <l n="505">felix amoeni litoris </l>
               <l n="506">secessus ille, qui sacra</l>
               <l n="507">fovens harenis viscera</l>
               <l n="508">vicem sepulcri praebuit,</l>
               <l n="509">dum cura sanctorum pia</l>
               <l n="510">deflens adornat aggerem </l>
               <l n="511">tumuloque corpus creditum</l>
               <l n="512">vitae reservat posterae!</l>
               <l n="513">sed mox subactis hostibus</l>
               <l n="514">iam pace iustis reddita</l>
               <l n="515">altar quietem debitam </l>
               <l n="516">praestat beatis ossibus;</l>
               <l n="517">subiecta nam sacrario</l>
               <l n="518">imamque ad aram condita</l>
               <pb n="p.200"/>
               <l n="519">caelestis auram muneris</l>
               <l n="520">perfusa subter hauriunt. </l>
               <l n="521">sic corpus, ast ipsum Dei</l>
               <l n="522">sedes receptum continet</l>
               <l n="523">cum Maccabeis fratribus</l>
               <l n="524">sectoque Esaiae proximum,</l>
               <l n="525">simplex sed illis contigit </l>
               <l n="526">corona poenarum, quibus</l>
               <l n="527">finem malorum praestitit</l>
               <l n="528">mortis supremus exitus.</l>
               <l n="529">quid tale sector ausus est?</l>
               <l n="530">truncata numquid corporis </l>
               <l n="531">segmenta post serram feris</l>
               <l n="532">obiecit aut undis dedit?</l>
               <l n="533">num Maccabei martyris</l>
               <l n="534">linguam tyrannus erutam</l>
               <l n="535">raptamve pellem verticis </l>
               <l n="536">avibus cruentis obtulit?</l>
               <l n="537">tu solus, o bis inclyte,</l>
               <l n="538">solus bravii duplicis</l>
               <l n="539">palmam tulisti, tu duas</l>
               <l n="540">simul parasti laureas. </l>
               <l n="541">in morte victor aspera,</l>
               <l n="542">tum deinde post mortem pari</l>
               <l n="543">victor triumpho proteris</l>
               <l n="544">solo latronem corpore.</l>
               <l n="545">adesto nunc et percipe </l>
               <l n="546">voces prccantum supplices,</l>
               <l n="547">nostri reatus efficax</l>
               <l n="548">orator ad thronum Patris.</l>
               <l n="549">per te, per illum carcerem,</l>
               <l n="550">honoris augmentum tui, </l>
               <l n="551">per vincla, flammas, ungulas,</l>
               <l n="552">per carceralem stipitem,</l>
               <pb n="p.202"/>
               <l n="553">per fragmen illud testeum,</l>
               <l n="554">quo parta crevit gloria,</l>
               <l n="555">et quem trementes posteri </l>
               <l n="556">exosculamur lectulum,</l>
               <l n="557">miserere nostrarum precum,</l>
               <l n="558">placatus ut Christus suis</l>
               <l n="559">inclinet aurem prosperam</l>
               <l n="560">noxas nec omnes inputet. </l>
               <l n="561">si rite sollemnem diem</l>
               <l n="562">veneramur ore et pectore,</l>
               <l n="563">si sub tuorum gaudio</l>
               <l n="564">vestigiorum sternimur,</l>
               <l n="565">paulisper huc inlabere, </l>
               <l n="566">Christi favorem deferens,</l>
               <l n="567">sensus gravati ut sentiant</l>
               <l n="568">levamen indulgentiae.</l>
               <l n="569">sic nulla iam restet mora,</l>
               <l n="570">quin excitatam nobilis </l>
               <l n="571">carnem resumat spiritus</l>
               <l n="572">virtute perfunctam pari,</l>
               <l n="573">ut, quae laborum particeps</l>
               <l n="574">commune discrimen tulit,</l>
               <l n="575">sit et coheres gloriae </l>
               <l n="576">cunctis in aevum saeculis.</l>
            </div>

            <div type="textpart" n="6" subtype="poem">
               <head>Hymnus in honorem Beatissimorum Martyrum Fructuosi Episcopi Ecclesiae Tarraconensis, et Augurii et Eulogii Diaconorum.</head>
               <l n="1">Felix Tarraco, Fructuose, vestris</l>
               <l n="2">attollit caput ignibus coruscum</l>
               <l n="3">Levitis geminis procul relucens.</l>
               <pb n="p.204"/>
               <l n="4">Hispanos Deus aspicit benignus,</l>
               <l n="5">arcem quandoquidem potens Hiberam </l>
               <l n="6">trino martyre Trinitas coronat.</l>
               <l n="7">ardens Augurius capessit aethram,</l>
               <l n="8">nec non Eulogius simul supernum 1</l>
               <l n="9">Christi lucidus ad sedile tendit.</l>
               <l n="10">dux et praevius et magister illis </l>
               <l n="11">ad tantum decus ex episcopali</l>
               <l n="12">clarus nomine Fructuosus ibat,</l>
               <l n="13">accitus quia praesidis repente</l>
               <l n="14">iussu venerat ad forum sacerdos</l>
               <l n="15">Levitis comitantibus duobus. </l>
               <l n="16">inde ad carceream viros catenam</l>
               <l n="17">pastus sanguine carnifex trahebat;</l>
               <l n="18">gaudet currere Fructuosus ultro.</l>
               <l n="19">ac, ne quis socios timor feriret,</l>
               <l n="20">praeceptor vehemens eundo firmat </l>
               <l n="21">incenditque fidem calore Christi.</l>
               <l n="22">‘mecum state, viri. vocat cruentus</l>
               <l n="23">ad poenam coluber Dei ministros;</l>
               <l n="24">ne mors terreat; est parata palma.</l>
               <l n="25">carcer Christicolis gradus coronae est, </l>
               <l n="26">carcer provehit ad superna caeli,</l>
               <l n="27">carcer conciliat Deum beatis.’</l>
               <l n="28">his dictis adeunt specum reorum,</l>
               <l n="29">exercent ibi mysticum lavacrum,</l>
               <l n="30">et purgamen aquae stupent tenebrae. </l>
               <l n="31">sex hic continuis latent diebus,</l>
               <l n="32">tandem stant trucis ad tribunal hostis:</l>
               <l n="33">fratres tergeminos tremunt catastae.</l>
               <l n="34">iudex Aemilianus inminebat</l>
               <l n="35">atrox, turbidus, insolens, profanus; </l>
               <l n="36">aras daemonicas coli iubebat.</l>
               <l n="37">
                  <q>tu, qui doctor,</q> ait, ‘seris novellum</l>
               <pb n="p.206"/>
               <l n="38">commenti genus, ut leves puellae</l>
               <l n="39">lucos destituant, Iovem relinquant,</l>
               <l n="40">damnes, si sapias, anile dogma. </l>
               <l n="41">iussum est Caesaris ore Gallieni,</l>
               <l n="42">quod princeps colit, ut colamus omnes.’</l>
               <l n="43">haec fanti placidus refert sacerdos:</l>
               <l n="44">‘aeternum colo principem dierum,</l>
               <l n="45">factorem dominumque Gallieni, </l>
               <l n="46">et Christum Patre prosatum perenni,</l>
               <l n="47">cuius sum famulus gregisque pastor.’</l>
               <l n="48">subridens ait ille: <q>iam fuisti.</q>
               </l>
               <l n="49">nec differt furor aut refrenat iram,</l>
               <l n="50">saevis destinat ignibus cremandos. </l>
               <l n="51">exultant prohibentque flere vulgum.</l>
               <l n="52">quosdam de populo videt sacerdos</l>
               <l n="53">libandum sibi poculum offerentes:</l>
               <l n="54">
                  <q>ieiunamus,</q> ait; ‘recuso potum:</l>
               <l n="55">nondum nona diem resignat hora; </l>
               <l n="56">numquam eonviolabo ius dicatum,</l>
               <l n="57">nec mors ipsa meum sacrum resolvet.</l>
               <l n="58">sic Christus sitiens crucis sub hora</l>
               <l n="59">oblatum sibi poculum recusans</l>
               <l n="60">nec libare volens sitim peregit.’</l>
               <l n="61">intrant interea locum rotunda</l>
               <l n="62">conclusum cavea, madens ferarum</l>
               <l n="63">multo sanguine quem furor frequentat,</l>
               <l n="64">cum spectacula perstrepunt cruenta</l>
               <l n="65">ac vilis gladiator ense duro </l>
               <l n="66">percussus cadit et fremit voluptas.</l>
               <l n="67">hic flammante pyra niger minister</l>
               <pb n="p.208"/>
               <l n="68">ardens supplicium parare iussus</l>
               <l n="69">construxit facibus rogum supremis,</l>
               <l n="70">qui, dum corpora concremanda 1 solvit, </l>
               <l n="71">ferventes animas amore lucis</l>
               <l n="72">fracto carceris expediret antro.</l>
               <l n="73">certant officiis pii sodales:</l>
               <l n="74">plantis calciamenta dissolutis</l>
               <l n="75">pronus detrahere studebat unus, </l>
               <l n="76">sed sanctus vetat ora Fructuosus</l>
               <l n="77">inclinata premi: <q>facessite,</q> inquit,</l>
               <l n="78">‘nec nostram gravet obsequella mortem.</l>
               <l n="79">atquin ipse meos pedes resolvam,</l>
               <l n="80">ne vestigia praepedita vinclis </l>
               <l n="81">tardis gressibus inruant in ignem.</l>
               <l n="82">cur lamenta rigant genas madentes?</l>
               <l n="83">cur vestri memor ut fiam rogatis?</l>
               <l n="84">cunctis pro populis rogabo Christum.’</l>
               <l n="85">vix haec ediderat, relaxat ipse </l>
               <l n="86">indumenta pedum, velut Moyses</l>
               <l n="87">quondam fecerat ad rubum propinquans.</l>
               <l n="88">non calcare sacram cremationem</l>
               <l n="89">aut adstare Deo prius licebat</l>
               <l n="90">quam vestigia pura Agerentur. </l>
               <l n="91">stabat calce mera: resultat ecce</l>
               <l n="92">caelo spiritus et serit loquellam,</l>
               <l n="93">quae cunctos tremefecit audientes:</l>
               <l n="94">‘non est, credite, poena quam videtis,</l>
               <l n="95">quae puncto tenui citata transit, </l>
               <l n="96">nec vitam rapit illa, sed reformat.</l>
               <l n="97">felices animae, quibus per ignem</l>
               <l n="98">celsa scandere contigit Tonantis,</l>
               <l n="99">quas olim fugiet perennis ignis.’</l>
               <l n="100">haec inter rapidis focos crepantes </l>
               <l n="101">intrant passibus et minantur ipsis</l>
               <pb n="p.210"/>
               <l n="102">flammarum trepidantibus caminis.</l>
               <l n="103">nexus denique, qui manus retrorsus</l>
               <l n="104">in tergum revocaverant revinctas,</l>
               <l n="105">intacta cute decidunt adusti. </l>
               <l n="106">non ausa est cohibere poena palmas</l>
               <l n="107">in morem crucis ad Patrem levandas;</l>
               <l n="108">solvit bracchia, quae Deum precentur.</l>
               <l n="109">priscorum specimen trium putares,</l>
               <l n="110">quos olim Babylonicum per ignem </l>
               <l n="111">cantantes stupuit tremens tyrannus.</l>
               <l n="112">illis sed pia flamma tunc pepercit</l>
               <l n="113">nondum tempore passionis apto,</l>
               <l n="114">nec mortis decus inchoante Christo.</l>
               <l n="115">hos cum defugeret vaporus ardor, </l>
               <l n="116">orant ut celer ignis advolaret</l>
               <l n="117">et finem daret anxiis periclis.</l>
               <l n="118">exorata suos obire tandem</l>
               <l n="119">maiestas famulos iubet caducis</l>
               <l n="120">missos corporibus sibique reddi. </l>
               <l n="121">vidit praesidis ex domo satelles</l>
               <l n="122">caelum martyribus patere apertum</l>
               <l n="123">insignesque viros per astra ferri.</l>
               <l n="124">quin et filiolae monens erili</l>
               <l n="125">ostendit sceleris notam paterni, </l>
               <l n="126">caelo vivere quos forum peremit.</l>
               <l n="127">haec tum virginitas palam videre</l>
               <l n="128">per sudum meruit parente caeco,</l>
               <l n="129">ut crimen domini domus timeret.</l>
               <l n="130">tum de corporibus sacris favillae </l>
               <l n="131">et perfusa mero leguntur ossa,</l>
               <pb n="p.212"/>
               <l n="132">quae raptim sibi quisque vindicabat.</l>
               <l n="133">fratrum tantus amor domum referre</l>
               <l n="134">sanctorum cinerum dicata dona</l>
               <l n="135">aut gestare sinu fidele pignus. </l>
               <l n="136">sed ne reliquias resuscitandas</l>
               <l n="137">et mox cum domino simul futuras</l>
               <l n="138">discretis loca dividant sepulcris,</l>
               <l n="139">cernuntur niveis stolis amicti,</l>
               <l n="140">mandant restitui cavoque claudi </l>
               <l n="141">mixtim marmore pulverem sacrandum.</l>
               <l n="142">o triplex honor, o triforme culmen,</l>
               <l n="143">quo nostrae caput excitatur urbis,</l>
               <l n="144">cunctis urbibus eminens Hiberis!</l>
               <l n="145">exultare tribus libet patronis, </l>
               <l n="146">quorum praesidio fovemur omnes</l>
               <l n="147">terrarum populi Pyrenearum.</l>
               <l n="148">circumstet chorus ex utroque sexu;</l>
               <l n="149">heros, virgo, puer, senex, anulla,</l>
               <l n="150">vestrum psallite rite Fructuosum. </l>
               <l n="151">laudans Augurium resultet hymnus</l>
               <l n="152">mixtis Eulogium modis coaequans;</l>
               <l n="153">reddamus paribus pares camenas.</l>
               <l n="154">hinc aurata sonent in arce tecta,</l>
               <l n="155">blandum litoris extet inde murmur, </l>
               <l n="156">et carmen freta feriata pangant.</l>
               <l n="157">olim tempus erit ruente mundo,</l>
               <l n="158">cum te, Tarraco, Fructuosus acri</l>
               <l n="159">solvet supplicio tegens ab igni.</l>
               <l n="160">fors dignabitur et meis medellam </l>
               <l n="161">tormentis dare prosperante Christo,</l>
               <l n="162">dulces hendecasyllabos revolvens.</l>
               <pb n="p.214"/>
            </div>

            <div type="textpart" n="7" subtype="poem">
               <head>Hymnus in honorem Quirini Martyris, Episcopi Ecclesiae Siscianae.</head>
               <l n="1">Insignem meriti virum</l>
               <l n="2">Quirinum, placitum Deo,</l>
               <l n="3">urbis moenia Sisciae</l>
               <l n="4">concessum sibi martyrem</l>
               <l n="5">conplexu patrio fovent. </l>
               <l n="6">hic sub Galerio duce,</l>
               <l n="7">qui tunc Illyricos sinus</l>
               <l n="8">urgebat dicionibus,</l>
               <l n="9">fertur catholicam fidem</l>
               <l n="10">inlustrasse per exitum. </l>
               <l n="11">non illum gladii rigor,</l>
               <l n="12">non incendia, non ferae</l>
               <l n="13">crudeli interitu necant,</l>
               <l n="14">sed lymphis fluvialibus</l>
               <l n="15">gurges, dum rapit, abluit. </l>
               <l n="16">nil refert vitreo aequore</l>
               <l n="17">an de flumine sanguinis</l>
               <l n="18">tinguat passio martyrem;</l>
               <l n="19">aeque gloria provenit</l>
               <l n="20">fluctu quolibet uvida. </l>
               <l n="21">summo pontis ab ardui</l>
               <l n="22">sanctae plebis episcopus</l>
               <l n="23">in praeceps fluvio datur</l>
               <l n="24">suspensum laqueo gerens</l>
               <l n="25">ingentis lapidem molae. </l>
               <l n="26">deiectum placidissimo</l>
               <l n="27">amnis vertice suscipit</l>
               <l n="28">nec mergi patitur sibi,</l>
               <l n="29">miris vasta natatibus</l>
               <pb n="p.216"/>
               <l n="30">saxi pondera sustinens. </l>
               <l n="31">spectant eminus e solo</l>
               <l n="32">doctorem pavidi greges;</l>
               <l n="33">nam Christi populus frequens</l>
               <l n="34">riparum sinuamina</l>
               <l n="35">stipato agmine saepserat. </l>
               <l n="36">sed Quirinus, ut eminens</l>
               <l n="37">os circumtulit, heu, suos</l>
               <l n="38">exemplo trepidos videt,</l>
               <l n="39">nil ipse proprii memor</l>
               <l n="40">inter stagna periculi. </l>
               <l n="41">confirmat pia pectora,</l>
               <l n="42">verbis mitificis rogans</l>
               <l n="43">ne quem talia terreant,</l>
               <l n="44">neu constans titubet fides</l>
               <l n="45">aut poenam putet emori. </l>
               <l n="46">dicentem Agitantibus</l>
               <l n="47">amnis terga vehunt vadis,</l>
               <l n="48">nec substrata profunditas</l>
               <l n="49">saxoque et laqueo et viro</l>
               <l n="50">audet sponte dehiscere. </l>
               <l n="51">sensit martyr episcopus</l>
               <l n="52">iam partam sibi praeripi</l>
               <l n="53">palmam mortis et exitus,</l>
               <l n="54">ascensumque negarier</l>
               <l n="55">aeterni ad solium Patris. </l>
               <l n="56">
                  <q>Iesu cunctipotens,</q> ait,</l>
               <l n="57">‘haudquaquam tibi gloria</l>
               <l n="58">haec est insolita aut nova,</l>
               <l n="59">calcare fremitum maris</l>
               <l n="60">prona et flumina sistere. </l>
               <l n="61">scimus discipulum Petrum,</l>
               <l n="62">cum vestigia tingueret</l>
               <l n="63">mortali trepidus pede,</l>
               <pb n="p.218"/>
               <l n="64">dextrae subsidio tuae</l>
               <l n="65">subiecisse salum solo. </l>
               <l n="66">Iordanem quoque novimus</l>
               <l n="67">tortis verticibus vagum,</l>
               <l n="68">dum fertur rapido impetu,</l>
               <l n="69">ad fontem refluis retro</l>
               <l n="70">confugisse meatibus. </l>
               <l n="71">haec miracula sunt tuae</l>
               <l n="72">virtutis, Domine, ut modo</l>
               <l n="73">suspendar leve praenatans</l>
               <l n="74">summo gurgite fluminis,</l>
               <l n="75">cum collo scopulum traham. </l>
               <l n="76">iam plenus titulus tui est</l>
               <l n="77">et vis prodita nominis,</l>
               <l n="78">quam gentilis hebet stupor:</l>
               <l n="79">absolvas, precor, optime,</l>
               <l n="80">huius nunc animae moras. </l>
               <l n="81">quid possis probat amnicus,</l>
               <l n="82">qui vectat silicem, liquor,</l>
               <l n="83">hoc iam quod superest cedo,</l>
               <l n="84">quo nil est pretiosius</l>
               <l n="85">pro te, Christe Deus, mori.’</l>
               <l n="86">orantem simul halitus</l>
               <l n="87">et vox deserit et calor;</l>
               <l n="88">scandit spiritus ardua,</l>
               <l n="89">fit pondus grave saxeum,</l>
               <l n="90">corpus suscipiunt aquae. </l>
            </div>

            <div type="textpart" n="8" subtype="poem">
               <head>De loco in quo Martyres passi sunt, nunc baptisterium est Calagurri.</head>
               <l n="1">Electus Christo locus est, ubi corda probata</l>
               <l n="2">provehat ad caelum sanguine, purget aqua. </l>
               <pb n="p.220"/>
               <l n="3">hic duo purpureum. Domini pro nomine caesi,</l>
               <l n="4">martyrium pulchra morte tulere viri.</l>
               <l n="5">hic etiam liquido fluit indulgentia fonte </l>
               <l n="6">ac veteres maculas diluit amne novo.</l>
               <l n="7">qui cupit aeternum caeli conscendere regnum,</l>
               <l n="8">huc veniat sitiens, ecce parata via est.</l>
               <l n="9">ante coronati scandebant ardua testes</l>
               <l n="10">atria, nunc lotae celsa petunt animae. </l>
               <l n="11">Spiritus aeterno 1 solitus descendere lapsu,</l>
               <l n="12">ut dederat palmam, sic tribuit veniam,</l>
               <l n="13">haurit terra sacros aut fonte aut sanguine rores</l>
               <l n="14">exundatque suo iugiter uda Deo.</l>
               <l n="15">ipse loci est dominus laterum cui vulnere utroque </l>
               <l n="16">hinc cruor effusus fluxit et inde latex,</l>
               <l n="17">ibitis hinc, ut quisque potest, per vulnera Christi</l>
               <l n="18">evectus gladiis alter et alter aquis.</l>
            </div>

            <div type="textpart" n="9" subtype="poem">
               <head>Passio Sancti Cassiani Forocorneliensis.</head>
               <l n="1">Sylla Forum statuit Cornelius; hoc Itali urbem</l>
               <l n="2">vocant ab ipso conditoris nomine,</l>
               <l n="3">hic mihi, cum peterem te, rerum maxima Roma,</l>
               <l n="4">spes est oborta prosperum Christum fore.</l>
               <l n="5">stratus humi tumulo advolvebar, quem sacer ornat </l>
               <l n="6">martyr dicato Cassianus corpore.</l>
               <pb n="p.222"/>
               <l n="7">dum lacrimans mecum reputo mea vulnera et omnes</l>
               <l n="8">vitae labores ac dolorum acumina,</l>
               <l n="9">erexi ad caelum faciem, stetit obvia contra</l>
               <l n="10">fucis colorum picta imago martyris </l>
               <l n="11">plagas mille gerens, totos lacerata per artus,</l>
               <l n="12">ruptam minutis praeferens punctis cutem,</l>
               <l n="13">innumeri circum pueri, miserabile visu,</l>
               <l n="14">confossa parvis membra figebant stilis,</l>
               <l n="15">unde pugillares soliti percurrere ceras </l>
               <l n="16">scholare murmur adnotantes scripserant.</l>
               <l n="17">aedituus consultus ait: ‘quod prospicis, hospes,</l>
               <l n="18">non est inanis aut anilis fabula;</l>
               <l n="19">historiam pictura refert, quae tradita libris</l>
               <l n="20">veram vetusti temporis monstrat fidem. </l>
               <l n="21">praefuerat studiis puerilibus et grege multo</l>
               <l n="22">saeptus magister litterarum sederat,</l>
               <l n="23">verba notis brevibus conprendere cuncta peritus,</l>
               <l n="24">raptimque punctis dicta praepetibus sequi,</l>
               <l n="25">aspera nonnumquam praecepta et tristia visa </l>
               <l n="26">inpube vulgus moverant ira et metu.</l>
               <l n="27">doctor amarus enim discenti semper ephebo,</l>
               <l n="28">nec dulcis ulli disciplina infantiae est.</l>
               <l n="29">ecce fidem quatiens tempestas saeva premebat</l>
               <l n="30">plebem dicatam Christianae gloriae. </l>
               <l n="31">extrahitur coetu e medio moderator alumni</l>
               <l n="32">gregis, quod aris supplicare spreverat.</l>
               <l n="33">poenarum artifici quaerenti quod genus artis</l>
               <l n="34">vir nosset alto tam rebellis spiritu,</l>
               <l n="35">respondent: ' agmen tenerum ac puerile gubernat,</l>
               <pb n="p.224"/>
               <l n="36">fictis notare verba signis inbuens.'</l>
               <l n="37">' ducite,' conclamat, ' captivum ducite, et ultro</l>
               <l n="38">donetur ipsis verberator parvulis,</l>
               <l n="39">ut libet inludant, Iacerent inpune manusque</l>
               <l n="40">tinguant magistri feriatas sanguine. </l>
               <l n="41">ludum discipulis volupe est ut praebeat ipse</l>
               <l n="42">doctor severus quos nimis coercuit.'</l>
               <l n="43">vincitur post terga manus spoliatus amictu,</l>
               <l n="44">adest acutis agmen armatum stilis.</l>
               <l n="45">quantum quisque odii tacita conceperat ira, </l>
               <l n="46">effundit ardens felle tandem libero,</l>
               <l n="47">coniciunt alii fragiles inque ora tabellas</l>
               <l n="48">frangunt, relisa fronte lignum dissilit,</l>
               <l n="49">buxa crepant cerata genis inpacta cruentis</l>
               <l n="50">rubetque ab ictu curta et umens pagina. </l>
               <l n="51">inde alii stimulos et acumina ferrea vibrant,</l>
               <l n="52">qua parte aratis cera sulcis scribitur,</l>
               <l n="53">et qua secti apices abolentur et aequoris hirti</l>
               <l n="54">rursus nitescens innovatur area.</l>
               <l n="55">hinc foditur Christi confessor et inde secatur; </l>
               <l n="56">pars viscus intrat molle, pars scindit cutem,</l>
               <l n="57">omnia membra manus pariter fixere ducentae,</l>
               <l n="58">totidemque guttae vulnerum stillant simul,</l>
               <l n="59">maior tortor erat qui summa pupugerat infans,</l>
               <l n="60">quam qui profunda perforarat viscera; </l>
               <l n="61">ille, levis quoniam percussor morte negata</l>
               <l n="62">saevire solis scit dolorum spiculis,</l>
               <l n="63">hic, quanto interius vitalia condita pulsat,</l>
               <pb n="p.226"/>
               <l n="64">plus dat medellae dum necem prope applicat.</l>
               <l n="65">' este, precor, fortes, et vincite viribus annos; </l>
               <l n="66">quod dent aevo, suppleat crudelitas.'</l>
               <l n="67">sed male conatus tener infirmusque laborat;</l>
               <l n="68">tormenta crescunt dum fatiscit carnifex.</l>
               <l n="69">' quid gemis? ' exclamat quidam; ' tute ipse magister</l>
               <l n="70">istud dedisti ferrum et armasti manus. </l>
               <l n="71">reddimus ecce tibi tam milia multa notarum,</l>
               <l n="72">quam stando, flendo te docente excepimus.</l>
               <l n="73">non potes irasci quod scribimus; ipse iubebas</l>
               <l n="74">numquam quietum dextera ut ferret stilum,</l>
               <l n="75">non petimus totiens te praeceptore negatas, </l>
               <l n="76">avare doctor, iam scholarum ferias,</l>
               <l n="77">pangere puncta libet sulcisque intexere sulcos,</l>
               <l n="78">flexas catenis inpedire virgulas.</l>
               <l n="79">emendes licet inspectos longo ordine versus,</l>
               <l n="80">mendosa forte si quid erravit manus. </l>
               <l n="81">exerce imperium: ius est tibi plectere culpam,</l>
               <l n="82">si quis tuorum te notavit segnius.'</l>
               <l n="83">talia ludebant pueri per membra magistri,</l>
               <l n="84">nec longa fessum poena solvebat virum,</l>
               <l n="85">tandem luctantis miseratus ab aethere Christus </l>
               <l n="86">iubet resolvi pectoris ligamina,</l>
               <l n="87">difficilesque moras animae ac retinacula vitae</l>
               <l n="88">relaxat, artas et latebras expedit,</l>
               <l n="89">sanguis ab interno venarum fonte patentes</l>
               <l n="90">vias secutus deserit praecordia, </l>
               <l n="91">totque foraminibus penetrati corporis exit .</l>
               <l n="92">fibrarum anhelans ille vitalis calor,</l>
               <l n="93">haec sunt, quae liquidis expressa coloribus, hospes,</l>
               <pb n="p.228"/>
               <l n="94">miraris, ista est Cassiani gloria,</l>
               <l n="95">suggere si quod habes iustum vel amabile votum, </l>
               <l n="96">spes si qua tibi est, si quid intus aestuas.</l>
               <l n="97">audit, crede, preces martyr prosperrimus omnes,</l>
               <l n="98">ratasque reddit quas videt probabiles.’</l>
               <l n="99">pareo, conplector tumulum, lacrimas quoque fundo,</l>
               <l n="100">altar tepescit ore, saxum pectore. </l>
               <l n="101">tunc arcana mei percenseo cuncta laboris,</l>
               <l n="102">tunc quod petebam, quod timebam murmuro,</l>
               <l n="103">et post terga domum dubia sub sorte relictam</l>
               <l n="104">et spem futuri forte nutantem boni.</l>
               <l n="105">audior, urbem adeo, dextris successibus utor: </l>
               <l n="106">domum revertor, Cassianum praedico.</l>
            </div>

            <div type="textpart" n="10" subtype="poem">
               <head>Sancti Romani Martyris contra Gentiles Dicta.1</head>
               <l n="1">Romane, Christi fortis adsertor Dei,</l>
               <l n="2">elinguis oris organum fautor move,</l>
               <l n="3">largire comptum carmen infantissimo,</l>
               <l n="4">fac ut tuarum mira laudum concinam,</l>
               <l n="5">nam scis et ipse posse mutos eloqui. </l>
               <l n="6">plectrum palati et faucium saevus tibi</l>
               <l n="7">tortor revulsit, nec tamen silentium</l>
               <l n="8">indixit ori quo fatebaris Deum.</l>
               <l n="9">vox veritatis testis extingui nequit,</l>
               <pb n="p.230"/>
               <l n="10">nec si recisis palpitet meatibus. </l>
               <l n="11">sic noster haerens sermo lingua debili</l>
               <l n="12">balbutit et modis laborat absonis,</l>
               <l n="13">sed si superno rore respergas iecur</l>
               <l n="14">et spiritali lacte pectus inriges,</l>
               <l n="15">vox inpeditos rauca laxabit sonos. </l>
               <l n="16">evangelista scripsit ipsum talia</l>
               <l n="17">praecepta Messian dedisse apostolis:</l>
               <l n="18">‘nolite verba, cum sacramentum meum</l>
               <l n="19">erit canendum, providenter quaerere;</l>
               <l n="20">ego inparatis quae loquantur suggeram.’</l>
               <l n="21">sum mutus ipse, sed potens facundiae</l>
               <l n="22">mea lingua Christus luculente disseret.</l>
               <l n="23">ipse explicabit quos supremo spiritu</l>
               <l n="24">daemon tumultus, dum domatur, moverit,</l>
               <l n="25">furore pestis peior in novissimo. </l>
               <l n="26">sic vulneratus anguis ictu spiculi</l>
               <l n="27">ferrum remordet et dolore saevior</l>
               <l n="28">quassando pressis inmoratur dentibus,</l>
               <l n="29">hastile fixum sed manet profundius</l>
               <l n="30">nec cassa sentit morsuum pericula. </l>
               <l n="31">Galerius orbis forte Romanae statum</l>
               <l n="32">ductor regebat, ut refert antiquitas,</l>
               <l n="33">inmitis, atrox, asper, inplacabilis.</l>
               <l n="34">edicta late mundum in omnem miserat,</l>
               <l n="35">Christum negaret quisque mallet vivere. </l>
               <l n="36">haec ille serpens ore dictat regio,</l>
               <l n="37">qui mortuorum de sepulcris exiens</l>
               <l n="38">clamat: ‘quid ante tempus adventu cito</l>
               <pb n="p.232"/>
               <l n="39">mea regna solvis? parce, Fili altissimi,</l>
               <l n="40">vel possidere corda porcorum iube.’</l>
               <l n="41">praefectus istis inminens negotiis</l>
               <l n="42">Asclepiades ire mandat milites</l>
               <l n="43">ecclesiasten usque de sacrariis</l>
               <l n="44">raptare plebem mancipandam vinculis</l>
               <l n="45">ni disciplinam Nazarenam respuat. </l>
               <l n="46">mox ipse templum cogitans inrumpere</l>
               <l n="47">et dissipare sancta sanctorum studens</l>
               <l n="48">armis profanus praeparabat inpiis</l>
               <l n="49">altaris aram funditus pessum dare</l>
               <l n="50">foresque et ipsas in ruinam solvere. </l>
               <l n="51">praecurrit index his repente cognitis</l>
               <l n="52">Romanus acris heros excellentiae,</l>
               <l n="53">venire in armis perduelles nuntiat</l>
               <l n="54">animos paventum praestruens hortatibus,</l>
               <l n="55">stent ut parati neve cedant turbini. </l>
               <l n="56">conspirat uno foederatus spiritu</l>
               <l n="57">grex Christianus, agmen inperterritum</l>
               <l n="58">matrum, virorum, parvulorum, virginum;</l>
               <l n="59">fixa et statuta est omnibus sententia</l>
               <l n="60">fidem tueri vel libenter emori. </l>
               <l n="61">refert repulsus miles ad subsellia</l>
               <l n="62">plebis rebellis esse Romanum ducem,</l>
               <l n="63">flagrare cunctos pervicaci audacia,</l>
               <l n="64">iugulos retectos obstinate opponere,</l>
               <l n="65">quo gloriosa morte fortes oppetant. </l>
               <l n="66">praeceps iubetur inde Romanus rapi</l>
               <l n="67">solusque ut incitator et fax omnium</l>
               <l n="68">pro contumaci plebe causam dicere,</l>
               <l n="69">it non resistens seque vinciri petit</l>
               <l n="70">flexas et ultro torquet in tergum manus. </l>
               <l n="71">amor coronae paene praevenit trucem</l>
               <l n="72">lictoris artem sponte nudas offerens</l>
               <pb n="p.234"/>
               <l n="73">costas bisulcis exsecandas ungulis.</l>
               <l n="74">inrumpit altum limen et praeconibus</l>
               <l n="75">stupore mutis ipse tortorem trahit. </l>
               <l n="76">adstanti ob ora sic tyrannus incipit:</l>
               <l n="77">‘infame monstrum, vilis, intestabilis,</l>
               <l n="78">tu ventilator urbis et vulgi levis</l>
               <l n="79">procella mentes inquietas mobiles,</l>
               <l n="80">ne se inperita turba dedat legibus. </l>
               <l n="81">populare quiddam sub colore gloriae</l>
               <l n="82">inlitterata credidit frequentia,</l>
               <l n="83">ut se per aevum consecrandos autument,</l>
               <l n="84">si bella divis ceu gigantes inferant</l>
               <l n="85">victique flammis obruantur montium. </l>
               <l n="86">hoc tu parasti, pcrdite, spectaculum</l>
               <l n="87">cladis cruentae de necandis 1 civibus,</l>
               <l n="88">quos ut profanos inpiati et saeculi</l>
               <l n="89">reos necesse est te magistro interfici:</l>
               <l n="90">tu causa mortis, tu malorum signifer. </l>
               <l n="91">ni fallor, aequum est ut, quod auctor inprobus</l>
               <l n="92">tolerare multos conpulisti ut carnifex,</l>
               <l n="93">in te recurrat, proque tantis caedibus,</l>
               <l n="94">quae mox futurae, primus exitium luas,</l>
               <l n="95">feras et ipse quod ferendum suaseras.’</l>
               <l n="96">his ille contra reddit ore libero:</l>
               <l n="97">‘amplector, o praefecte, nec me subtraho,</l>
               <l n="98">ut pro fideli plebe solus inmoler,</l>
               <pb n="p.236"/>
               <l n="99">dignus subire cuncta, si me consulis,</l>
               <l n="100">quaecumque vestra iusserit crudelitas. </l>
               <l n="101">intrare servis idolorum ac daemonum</l>
               <l n="102">sanctam salutis non licet nostrae domum,</l>
               <l n="103">ne polluatur purus orandi locus;</l>
               <l n="104">confido Sancto in Spiritu numquam tibi</l>
               <l n="105">dandum ut beatum limen attingas pede, </l>
               <l n="106">nisi forte noster factus in nostrum gregem</l>
               <l n="107">mereare sumi, quod Pater faxit Deus.’</l>
               <l n="108">incensus his Asclepiades iusserat</l>
               <l n="109">eviscerandum corpus eculeo eminus</l>
               <l n="110">pendere et uncis vinculisque crescere. </l>
               <l n="111">apparitores sed furenti suggerunt</l>
               <l n="112">illum vetusta nobilem prosapia</l>
               <l n="113">meritisque multis esse primum civium,</l>
               <l n="114">iubet amoveri noxialem stipitem,</l>
               <l n="115">plebeia clarum poena ne damnet virum. </l>
               <l n="116">
                  <q>tundatur,</q> inquit, ‘terga crebris ictibus</l>
               <l n="117">plumboque cervix verberata extuberet.</l>
               <l n="118">persona quaeque conpetenter plectitur</l>
               <l n="119">magnique refert vilis an sit nobilis;</l>
               <l n="120">gradu reorum forma tormentis datur.’</l>
               <l n="121">pulsatus ergo martyr illa grandine</l>
               <l n="122">postquam inter ictus dixit hymnum plumbeos,</l>
               <l n="123">erectus infit: ‘absit ut me nobilem</l>
               <l n="124">sanguis parentum praestet aut lex curiae:</l>
               <l n="125">generosa Christi secta nobilitat viros. </l>
               <l n="126">si prima nostris quae sit incunabulis</l>
               <l n="127">origo textu stemmatis recenseas,</l>
               <l n="128">Dei parentis esse ab ore coepimus,</l>
               <l n="129">cui quisque servit, ille vere est nobilis:</l>
               <l n="130">patri rebellis invenitur degener. </l>
               <l n="131">honos deinde stemmati accedit novus</l>
               <pb n="p.238"/>
               <l n="132">et splendor ingens ut magistratus venit,</l>
               <l n="133">si confitendi nominis testem probum</l>
               <l n="134">signent inusta ferri et ignis vulnera</l>
               <l n="135">et vim dolorum mors sequatur inclyta. </l>
               <l n="136">cave benignus esse perverse velis,</l>
               <l n="137">nec mi remissus leniter peperceris;</l>
               <l n="138">incumbe membris, tortor, ut sim nobilis,</l>
               <l n="139">his ampliatus si fruar successibus,</l>
               <l n="140">genus patris matrisque flocci fecero. </l>
               <l n="141">haec ipsa vestra dignitatum culmina</l>
               <l n="142">quid esse censes? nonne cursim transeunt</l>
               <l n="143">fasces, secures, sella, praetextae togae,</l>
               <l n="144">lictor, tribunal, et trecenta insignia</l>
               <l n="145">quibus tumetis, moxque detumescitis? </l>
               <l n="146">cum consulatum initis, ut vernae solent,</l>
               <l n="147">(pudet fateri) farre pullos pascitis;</l>
               <l n="148">aquila ex eburna sumit adrogantiam</l>
               <l n="149">gestator eius ac superbit beluae</l>
               <l n="150">inflatus osse, cui figura est alitis. </l>
               <l n="151">iam si sub aris ad sigillorum pedes</l>
               <l n="152">iaceatis infra sectilem quercum siti</l>
               <l n="153">quid esse vobis aestimem proiectius?</l>
               <l n="154">nudare plantas ante carpentum scio</l>
               <l n="155">proceres togatos matris Idaeae sacris. </l>
               <l n="156">lapis nigellus evehendus essedo</l>
               <pb n="p.240"/>
               <l n="157">muliebris oris clausus argento sedet,</l>
               <l n="158">quem dum ad lavacrum praeeundo ducitis</l>
               <l n="159">pedes remotis atterentes calceis,</l>
               <l n="160">Almonis usque pervcnitis rivulum.  </l>
               <l n="161">quid illa turpis pompa? nempe ignobiles</l>
               <l n="162">vos esse monstrat, cum luperci curritis.</l>
               <l n="163">quem servulorum non rear vilissimum,</l>
               <l n="164">nudus plateas si per omnes cursitans</l>
               <l n="165">pulset puellas verbere ictas ludicro? </l>
               <l n="166">miseret tuorum me sacrorum et principum</l>
               <l n="167">morumque, Roma, saeculi summum caput,</l>
               <l n="168">age explicemus, si placet, mysteria,</l>
               <l n="169">praefecte, vestra: iam necesse est audias,</l>
               <l n="170">nolis velisne, quid colatis sordium. </l>
               <l n="171">nec terret ista, qua tumes, vesania,</l>
               <l n="172">quod vultuosus, quod supinus, quod rigens</l>
               <l n="173">tormenta leti comminans asperi:</l>
               <l n="174">si me movere rebus ullis niteris,</l>
               <l n="175">ratione mecum, non furore, dimica. </l>
               <l n="176">iubes, relictis Patris et Christi sacris,</l>
               <l n="177">ut tecum adorem feminas mille ac mares,</l>
               <l n="178">deas deosque, deque sexu duplici</l>
               <l n="179">natos, nepotes, abnepotes editos</l>
               <l n="180">et tot stuprorum sordidam prosapiam. </l>
               <l n="181">nubunt puellae, saepe luduntur dolis,</l>
               <l n="182">amasionum comprimuntur fraudibus,</l>
               <l n="183">incesta fervent, furta moechorum calent,</l>
               <l n="184">fallit maritus, odit uxor paelicem,</l>
               <l n="185">deos catenae conligant adulteros. </l>
               <l n="186">ostende, quaeso, quas ad aras praecipis</l>
               <l n="187">vervece caeso fumet ut caespes meus?</l>
               <l n="188">Delphosne pergam? sed vetat palaestrici</l>
               <pb n="p.242"/>
               <l n="189">corrupta ephebi fama, quem vester deus</l>
               <l n="190">effeminavit gymnadis licentia. </l>
               <l n="191">mox flevit inpuratus occisum gravi</l>
               <l n="192">disco et dicavit florulentum subcubam.</l>
               <l n="193">conductus idem pavit alienum pecus,</l>
               <l n="194">furem deinde perditi passus gregis</l>
               <l n="195">segnis bubulcus tela et ipsa perdidit. </l>
               <l n="196">an ad Cybebes ibo lucum pineum?</l>
               <l n="197">puer sed obstat gallus ob libidinem</l>
               <l n="198">per triste vulnus perque sectum dedecus</l>
               <l n="199">ab inpudicae tutus amplexu deae,</l>
               <l n="200">per multa Matri sacra plorandus spado. </l>
               <l n="201">sed, credo, magni limen amplectar Iovis,</l>
               <l n="202">qui si citetur legibus vestris reus,</l>
               <l n="203">laqueis minacis implicatus Iuliae</l>
               <l n="204">luat severam victus 1 et Scantiniam,</l>
               <l n="205">te cognitore dignus ire in carcerem. </l>
               <l n="206">quid? aureorum conditorem temporum</l>
               <l n="207">censes colendum? quem fugacem non negas</l>
               <l n="208">latuisse furtim dum reformidat malum;</l>
               <l n="209">quem si beate vivere audit Iuppiter,</l>
               <l n="210">plectat necesse est occulendi conscios. </l>
               <l n="211">quid inter aras dissidentum numinum</l>
               <l n="212">putas agendum? Martis indignabitur</l>
               <pb n="p.244"/>
               <l n="213">offensa virtus si colatur Lemnius,</l>
               <l n="214">Iunonis iram sentiet quisque ut deum</l>
               <l n="215">signo aut sacello consecrarit Herculem. </l>
               <l n="216">dicis licenter haec poetas fingere,</l>
               <l n="217">sed sunt et ipsi talibus mysteriis</l>
               <l n="218">tecum dicati, quodque describunt, colunt,</l>
               <l n="219">tu cur piaclum tam libenter lectitas?</l>
               <l n="220">cur in theatris te vidente id plauditur? </l>
               <l n="221">cygnus stuprator peccat inter pulpita,</l>
               <l n="222">saltat Tonantem tauricornem ludius:</l>
               <l n="223">spectator horum pontifex summus sedes</l>
               <l n="224">ridesque et ipse, nec negando diluis,</l>
               <l n="225">cum fama tanti polluatur numinis. </l>
               <l n="226">cur tu, sacrate, per cachinnos solveris</l>
               <l n="227">cum se maritum fingit Alcmenae deus?</l>
               <l n="228">meretrix Adonem vulneratum scaenica</l>
               <l n="229">libidinoso plangit adfectu palam,</l>
               <l n="230">nec te lupanar Cypridis sanctae movet?</l>
               <l n="231">quid quod sub ipsis veritas signis patet,</l>
               <l n="232">formata in aere criminum vestigiis?</l>
               <l n="233">quid vult sigillum semper adfixum Iovi</l>
               <l n="234">avis ministrae? nempe velox armiger</l>
               <l n="235">leno, exoletum qui tyranno pertulit. </l>
               <l n="236">facem recincta veste praetendit Ceres:</l>
               <l n="237">cur, si deorum nemo rapuit virginem,</l>
               <pb n="p.246"/>
               <l n="238">quam nocte quaerens mater errat pervigil?</l>
               <l n="239">fusos rotantem cernimus Tirynthium:</l>
               <l n="240">cur, si Neaerae non fuit ludibrio? </l>
               <l n="241">quid? rusticorum monstra detester deum,</l>
               <l n="242">Faunos, Priapos, fistularum praesides,</l>
               <l n="243">nymphas natantes incolasque aquatiles,</l>
               <l n="244">sitas sub alto, more ranarum, lacu,</l>
               <l n="245">divinitatis ius in algis vilibus? </l>
               <l n="246">ad haec colenda me vocas, censor bone?</l>
               <l n="247">potesne quidquam tale, si sanum sapis,</l>
               <l n="248">sanctum putare? nonne pulmonem movet</l>
               <l n="249">derisus istas intuens ineptias,</l>
               <l n="250">quas vinolentae somniis fingunt anus? </l>
               <l n="251">aut si quod usquam est vanitatis mysticae</l>
               <l n="252">nobis colendum est, ipse primus incipe:</l>
               <l n="253">promisce adora quidquid in terris sacri est,</l>
               <l n="254">deos Latinos et deos Aegyptios,</l>
               <l n="255">quis Roma libat, quis Canopus supplicat. </l>
               <l n="256">venerem precaris, conprecare et simiam.</l>
               <l n="257">placet sacratus aspis Aesculapii:</l>
               <l n="258">crocodillus, ibis et canis cur displicent?</l>
               <l n="259">adpone porris religiosas arulas,</l>
               <l n="260">venerare acerbum caepe, mordax allium. </l>
               <l n="261">fuliginosi ture placantur lares,</l>
               <l n="262">et respuuntur consecrata holuscula?</l>
               <l n="263">aut unde maior esse maiestas focis</l>
               <l n="264">quam nata in hortis sarculatis creditur?</l>
               <pb n="p.248"/>
               <l n="265">si numen ollis, numen et porris inest. </l>
               <l n="266">sed pulchra res est forma in aere sculptilis.</l>
               <l n="267">quid inprecabor officinis Graeciae,</l>
               <l n="268">quae condiderunt gentibus stultis deos?</l>
               <l n="269">forceps Myronis, malleus Polycliti</l>
               <l n="270">natura vestrum est atque origo caelitum. </l>
               <l n="271">ars seminandis efficax erroribus,</l>
               <l n="272">barbam rigentem dum Iovis circumplicat,</l>
               <l n="273">dum defluentem leniter flectens comam</l>
               <l n="274">limat capillos et corymbos Liberi,</l>
               <l n="275">et dum Minervae pectus hydris asperat, </l>
               <l n="276">iniecit atram territis formidinem,</l>
               <l n="277">ut fulmen aeris ceu Tonantis horreant,</l>
               <l n="278">tremant venenum sibilantis Gorgonae,</l>
               <l n="279">putent ephebum post triumphos Indicos</l>
               <l n="280">ferire thyrso posse, cum sit ebrius. </l>
               <l n="281">tum quod Dianam molle succinctam vident,</l>
               <l n="282">venantis arcum pertimescunt virginis;</l>
               <l n="283">si forte vultum tristioris Herculis</l>
               <l n="284">liquore crispo massa finxit fusilis,</l>
               <l n="285">clavam minari, ni colatur, creditur. </l>
               <l n="286">iam quis paventum corda terror occupat</l>
               <l n="287">Iunonis iram si polite expresserit?</l>
               <l n="288">velut retortis intuens obtutibus</l>
               <l n="289">avertat ora de litantis hostia,</l>
               <l n="290">lapis severa fronte mentitur minas. </l>
               <l n="291">miror quod ipsum non sacrastis Mentorem,</l>
               <l n="292">nec templum et aras ipse Phidias habet,</l>
               <pb n="p.250"/>
               <l n="293">fabri deorum vel parentes numinum,</l>
               <l n="294">qui si caminis institissent segnius,</l>
               <l n="295">non esset ullus Iuppiter conflatilis. </l>
               <l n="296">non erubescis, stulte, pago dedite,</l>
               <l n="297">te tanta semper perdidisse obsonia</l>
               <l n="298">quae dis ineptus obtulisti talibus,</l>
               <l n="299">quos trulla, pelvis, cantharus, sartagines,</l>
               <l n="300">fracta et liquata contulerunt vascula? </l>
               <l n="301">ignosco fatuis haec tamen vulgaribus,</l>
               <l n="302">quos lana terret discolora in stipite,</l>
               <l n="303">quos saepe falsus circulator decipit,</l>
               <l n="304">quibus omne sanctum est, quod pavendum rancidac</l>
               <l n="305">edentularum cantilenae suaserint. </l>
               <l n="306">vos eruditos miror et doctos viros,</l>
               <l n="307">perpensa vitae quos gubernat regula,</l>
               <l n="308">nescire vel divina vel mortalia</l>
               <l n="309">quo iure constent, quanta maiestas regat</l>
               <l n="310">quidquid creatum est, quae creavit omnia. </l>
               <l n="311">Deus perennis, res inaestimabilis,</l>
               <l n="312">non cogitando, non videndo clauditur,</l>
               <l n="313">excedit omnem mentis humanae modum</l>
               <l n="314">nec conprehendi visibus nostris valet,</l>
               <l n="315">extraque et intus inplet ac superfluit. </l>
               <l n="316">intemporalis, ante quam primus dies,</l>
               <l n="317">esse et fuisse semper unus obtinet;</l>
               <l n="318">lux ipse vera, veri et auctor luminis,</l>
               <l n="319">cum lumen esset, lumen effudit suum:</l>
               <l n="320">ex luce fulgor natus hic est Filius. </l>
               <l n="321">vis una Patris, vis et una est Filii</l>
               <l n="322">unusque, ab uno lumine splendor satus</l>
               <pb n="p.252"/>
               <l n="323">pleno refulsit claritatis numine.</l>
               <l n="324">natura simplex pollet unius Dei,</l>
               <l n="325">et quidquid usquam est una virtus condidit, </l>
               <l n="326">caelum solumque, vim marini gurgitis,</l>
               <l n="327">globos dierum noctiumque praesides,</l>
               <l n="328">ventos, procellas, fulgura, imbres, nubila,</l>
               <l n="329">septemtriones, Hesperos, aestus, nives,</l>
               <l n="330">fontes, pruinas et metalla et flumina, </l>
               <l n="331">praerupta, plana, montium convallia,</l>
               <l n="332">feras, volucres, reptiles, natatiles,</l>
               <l n="333">iumenta, pecua, subiugales, beluas,</l>
               <l n="334">flores, frutecta, germina, herbas, arbores,</l>
               <l n="335">quae sunt odori, quaeque vernant esui. </l>
               <l n="336">haec non labore et arte molitus Deus</l>
               <l n="337">sed iussione, quam potestas protulit,</l>
               <l n="338">mandavit esse; facta sunt quae non erant,</l>
               <l n="339">Verbo creavit omniformem machinam;</l>
               <l n="340">virtus paterna semper in verbo fuit. </l>
               <l n="341">cognostis ipsum: nunc colendi agnoscite</l>
               <l n="342">ritum modumque, quale sit templi genus,</l>
               <l n="343">quae dedicari sanxerit donaria,</l>
               <l n="344">quae vota poscat, quos sacerdotes velit,</l>
               <l n="345">quod mandet illic nectar inmolarier. </l>
               <l n="346">aedem sibi ipse mente in hominis condidit</l>
               <l n="347">vivam, serenam, sensualem, flabilem,</l>
               <l n="348">solvi incapacem posse, nec destructilem,</l>
               <l n="349">pulchram, venustam, praeminentem culmine,</l>
               <l n="350">discriminatis inlitam coloribus. </l>
               <l n="351">illic sacerdos stat sacrato in limine,</l>
               <l n="352">foresque primas virgo custodit Fides</l>
               <l n="353">innexa crines vinculis regalibus;</l>
               <l n="354">poscit litari victimas Christo et Patri</l>
               <l n="355">quas scit placere, candidatas, simplices: </l>
               <l n="356">frontis pudorem, cordis innocentiam,</l>
               <pb n="p.254"/>
               <l n="357">pacis quietem, castitatem corporis,</l>
               <l n="358">Dei timorem, regulam scientiae,</l>
               <l n="359">ieiuniorum parcitatem sobriam,</l>
               <l n="360">spem non iacentem, semper et largam manum.</l>
               <l n="361">ex his amoenus hostiis surgit vapor </l>
               <l n="362">vincens odorem balsami, turis, croci,</l>
               <l n="363">auras madentes Persicorum aromatum.</l>
               <l n="364">sublatus inde caelum adusque tollitur</l>
               <l n="365">et prosperatum dulce delectat Deum. </l>
               <l n="366">hanc disciplinam quisquis infensus vetat,</l>
               <l n="367">vetat probatum vivere et sanctum sequi,</l>
               <l n="368">vetat vigorem mentis alte intendere,</l>
               <l n="369">nostrique acumen ignis ad terram vocat,</l>
               <l n="370">nec excitari vim sinit prudentiae. </l>
               <l n="371">o mersa limo caecitas gentilium!</l>
               <l n="372">o carnulenta nationum pectora!</l>
               <l n="373">o spissus error! o tenebrosum genus</l>
               <l n="374">terris amicum, deditum cadaveri,</l>
               <l n="375">subiecta semper intuens, numquam supra! </l>
               <l n="376">furorne summus ultima et dementia est</l>
               <l n="377">deos putare, qui creantur nuptiis,</l>
               <l n="378">rem spiritalem terrulente quaerere,</l>
               <l n="379">elementa mundi consecrare altaribus,</l>
               <l n="380">id quod creatum est conditorem credere, </l>
               <l n="381">deasceato supplicare stipiti,</l>
               <l n="382">verris cruore scripta saxa spargere,</l>
               <l n="383">aras ofellis obsecrare bubulis,</l>
               <l n="384">homines fuisse cum scias, quos consecras,</l>
               <l n="385">urnas reorum morticinas lambere? </l>
               <l n="386">desiste, iudex saeculi, tantum nefas</l>
               <l n="387">viris iubere fortibusque et liberis,</l>
               <l n="388">nil est amore veritatis celsius.</l>
               <l n="389">Dei perennis nomen adserentibus</l>
               <l n="390">nihil pavori est, mors et ipsa subiacet.’</l>
               <pb n="p.256"/>
               <l n="391">dudum coquebat disserente martyre</l>
               <l n="392">Asclepiades intus iram subdolam</l>
               <l n="393">stomachatus alto felle, dum longum silet</l>
               <l n="394">bilemque tectis concipit praecordiis;</l>
               <l n="395">tandem latentis vim furoris evomit: </l>
               <l n="396">‘pro Iuppiter! quid est quod ex hoc audio?</l>
               <l n="397">stat inter aras et deorum imagines</l>
               <l n="398">et, quod fateri cogor, in medio foro</l>
               <l n="399">tacente memet, ac perorat perditus,</l>
               <l n="400">quidquid sacrorum est ore foedans inpio. </l>
               <l n="401">o fas priorum! moris o prisci status!</l>
               <l n="402">inventa regum pro salute publica</l>
               <l n="403">Pompiliorum nostra carpunt saecula,</l>
               <l n="404">quis hos sophistas error invexit novus,</l>
               <l n="405">qui non colendos esse divos disputent? </l>
               <l n="406">nunc dogma nobis Christianum nascitur</l>
               <l n="407">post evolutos mille demum consules</l>
               <l n="408">ab urbe Roma, ne retexam Nestoras.</l>
               <l n="409">quidquid novellum surgit, olim non fuit.</l>
               <l n="410">vis summa rerum nosse? Pyrrham consule. </l>
               <l n="411">ubi iste vester tunc erat summus Deus,</l>
               <l n="412">divum favore cum puer Mavortius</l>
               <l n="413">fundaret arcem septicollem Romulus?</l>
               <l n="414">quod Roma pollet auspicato condita,</l>
               <l n="415">Iovi Statori debet et dis ceteris. </l>
               <l n="416">hoc sanctum ab aevo est, hoc ab atavis traditum:</l>
               <pb n="p.258"/>
               <l n="417">placanda nobis pro triumphis principis</l>
               <l n="418">delubra, faustus ut secundet gloriam</l>
               <l n="419">procinctus, utque subiugatis hostibus</l>
               <l n="420">ductor quietum frenet orbem legibus. </l>
               <l n="421">accingere ergo, quisquis es, nequissime,</l>
               <l n="422">pro principali rite nobiscum deos</l>
               <l n="423">orare vita vel, quod hostem publicum</l>
               <l n="424">pati necesse est, solve poenam sanguine,</l>
               <l n="425">sprevisse templa respuisse est principem.’</l>
               <l n="426">tunc ille: ‘numquam pro salute et maximis</l>
               <l n="427">fortissimisque principis cohortibus</l>
               <l n="428">aliter precabor quam fidele ut militent</l>
               <l n="429">Christique lymphis ut renascantur Patri,</l>
               <l n="430">capiant et ipsum caelitus Paraclitum, </l>
               <l n="431">ut idolorum respuant caliginem,</l>
               <l n="432">cernant ut illud lumen aeternae spei</l>
               <l n="433">non suculentis influens obtutibus</l>
               <l n="434">nec corporales per fenestras emicans,</l>
               <l n="435">puris sed intus quod relucet mentibus. </l>
               <l n="436">pupilla carnis crassa crassum perspicit,</l>
               <l n="437">et res caduca quod resolvendum est videt:</l>
               <l n="438">liquidis videndis aptus est animae liquor;</l>
               <l n="439">natura fervens sola ferventissimae</l>
               <l n="440">divinitatis vim coruscantem capit. </l>
               <l n="441">hoc opto lumen imperator noverit</l>
               <l n="442">tuus meusque, si velit fieri meus;</l>
               <l n="443">nam si resistit Christiano nomini,</l>
               <l n="444">meus ille talis imperator non erit:</l>
               <l n="445">scelus iubenti, crede, numquam serviam.’</l>
               <l n="446">
                  <q>statis, ministri?</q> clamitans iudex ait,</l>
               <l n="447">‘statis manusque continetis vindices?</l>
               <l n="448">non rupta sulcis dissecatis viscera,</l>
               <pb n="p.260"/>
               <l n="449">animam nec intus abditam rimamini,</l>
               <l n="450">erumpit unde vox profana in principem?’</l>
               <l n="451">scindunt utrumque milites taeterrima</l>
               <l n="452">mucrone hiulco pensilis latus viri,</l>
               <l n="453">sulcant per artus longa tractim vulnera,</l>
               <l n="454">obliqua rectis, recta transversis secant,</l>
               <l n="455">et iam refectis pectus albet ossibus. </l>
               <l n="456">nitendo anhelant, diffluunt sudoribus,</l>
               <l n="457">cum sit quietus heros in quem saeviunt.</l>
               <l n="458">haec inter addit sponte Romanus loqui:</l>
               <l n="459">‘si quaeris, o praefecte, verum noscere,</l>
               <l n="460">hoc omne, quidquid lancinamur, non dolet. </l>
               <l n="461">dolet quod error pectori insedit tuo,</l>
               <l n="462">populos quod istos perditos 1 tecum trahis.</l>
               <l n="463">currunt frequentes undique ad spectaculum,</l>
               <l n="464">gentile vulgus, heu, gemenda corpora,</l>
               <l n="465">crudumque nostrae sortis exemplum tremunt. </l>
               <l n="466">audite cuncti: clamo longe ac praedico,</l>
               <l n="467">emitto vocem de catasta celsior:</l>
               <l n="468">Christus paternae gloriae splendor, Deus,</l>
               <l n="469">rerum creator, noster idem particeps</l>
               <l n="470">spondet salutem perpetem credentibus, </l>
               <l n="471">animae salutem, sola quae non occidit</l>
               <l n="472">sed iuge durans dispares casus subit;</l>
               <l n="473">aut luce fulget aut tenebris mergitur;</l>
               <l n="474">Christum secuta Patris intrat gloriam,</l>
               <l n="475">disiuncta Christo mancipatur Tartaro. </l>
               <l n="476">curanda mercis qualitas, quaenam mihi</l>
               <l n="477">contingat olim perpetis substantiae;</l>
               <l n="478">nam membra parvi pendo quo pacto cadant,</l>
               <l n="479">casura certe lege naturae suae.</l>
               <l n="480">instat ruina; quod resolvendum est, ruat. </l>
               <l n="481">nec distat, ignis et fidiculae saeviant,</l>
               <pb n="p.262"/>
               <l n="482">an corpus aegrum languor asper torqueat,</l>
               <l n="483">cum saepe morbos maior armet saevitas. 1</l>
               <l n="484">non ungularum tanta vis latus fodit</l>
               <l n="485">mucrone quanto dira pulsat pleurisis, </l>
               <l n="486">nec sic inusta lamminis ardet cutis,</l>
               <l n="487">ut febris atro felle venas exedit</l>
               <l n="488">vel summa pellis ignis obductus coquit</l>
               <l n="489">papulasque fervor aestuosus excitat:</l>
               <l n="490">credas cremari stridulis cauteribus. </l>
               <l n="491">miserum putatis, quod retortis pendeo</l>
               <l n="492">extentus ulnis, quod revelluntur pedes,</l>
               <l n="493">conpago nervis quod sonat crepantibus:</l>
               <l n="494">sic eiulantes ossa clamant dividi,</l>
               <l n="495">nodosa torquet quos podagra et artrisis. </l>
               <l n="496">horretis omnes hasce carnificum manus,</l>
               <l n="497">num mitiores sunt manus medentium,</l>
               <l n="498">laniena quando saevit Hippocratica?</l>
               <l n="499">vivum secatur viscus et recens cruor</l>
               <l n="500">scalpella tinguit dum putredo abraditur. </l>
               <l n="501">putate ferrum triste chirurgos meis</l>
               <l n="502">inferre costis, quod secat salubriter,</l>
               <l n="503">non est amarum quo reformatur salus:</l>
               <l n="504">videntur isti carpere artus tabidos,</l>
               <l n="505">sed dant medellam rebus intus vividis. </l>
               <l n="506">quis nescit autem quanta corruptela sit</l>
               <l n="507">contaminatae carnis ac solubilis?</l>
               <l n="508">sordet, tumescit, liquitur, foetet, dolet,</l>
               <l n="509">inflatur ira, solvitur libidine,</l>
               <l n="510">plerumque felle tincta livores trahit. </l>
               <pb n="p.264"/>
               <l n="511">aurum regestum nonne carni adquiritur?</l>
               <l n="512">inlusa vestis, gemma, bombyx, purpura</l>
               <l n="513">in carnis usum mille quaeruntur dolis,</l>
               <l n="514">luxus vorandi carnis arvinam fovet,</l>
               <l n="515">carnis voluptas omne per nefas ruit. </l>
               <l n="516">medere, quaeso, carnifex, tantis malis,</l>
               <l n="517">concide, carpe fomitem peccaminum,</l>
               <l n="518">fac ut resecto debilis carnis situ</l>
               <l n="519">dolore ab omni mens supersit libera</l>
               <l n="520">nec gestet ultra quod tyrannus amputet. </l>
               <l n="521">nec terrearis turba circumstantium:</l>
               <l n="522">hoc perdo solum quod peribit omnibus,</l>
               <l n="523">regi, clienti, pauperique et diviti;</l>
               <l n="524">sic vernularum, sic senatorum caro</l>
               <l n="525">tabescit imo cum sepulcro condita est. </l>
               <l n="526">iactura vilis mordet et damnum leve</l>
               <l n="527">si, quo carendum est, perdere extimescimus:</l>
               <l n="528">cur, quod necesse est, non voluntas occupat?</l>
               <l n="529">natura cur non vertit in rem gloriae?</l>
               <l n="530">legale damnum deputemus praemiis. </l>
               <l n="531">sed praemiorum forma quae sit fortibus</l>
               <l n="532">videamus, illa nempe quae numquam perit,</l>
               <l n="533">caelo refusus subvolabit spiritus,</l>
               <l n="534">Dei parentis perfruetur lumine</l>
               <l n="535">regnante Christo stans in arce regia. </l>
               <l n="536">quandoque caelum ceu liber plicabitur,</l>
               <l n="537">cadet rotati solis in terram globus,</l>
               <l n="538">spheram ruina menstrualem destruet;</l>
               <l n="539">Deus superstes solus et iusti simul</l>
               <pb n="p.266"/>
               <l n="540">cum sempiternis permanebunt angelis. </l>
               <l n="541">contemne praesens utile, o prudens homo,</l>
               <l n="542">quod terminandum, quod relinquendum est tibi;</l>
               <l n="543">omitte corpus, rem sepulcri et funeris;</l>
               <l n="544">tende ad futuram gloriam, perge ad Deum;</l>
               <l n="545">agnosce qui sis, vince mundum et saeculum.’</l>
               <l n="546">vixdum elocutus martyr hanc peregerat</l>
               <l n="547">orationem, cum furens interserit</l>
               <l n="548">Asclepiades: ‘vertat ictum carnifex</l>
               <l n="549">in os loquentis, inque maxillas manum</l>
               <l n="550">sulcosque acutos et fidiculas transferat. </l>
               <l n="551">verbositatis ipse rumpatur locus,</l>
               <l n="552">scaturrientes perdat ut loquacitas</l>
               <l n="553">sermonis auras perforatis follibus,</l>
               <l n="554">quibus sonandi nulla lex ponit modum;</l>
               <l n="555">ipsa et loquentis verba torqueri volo.’</l>
               <l n="556">inplet iubentis dicta lictor inpius;</l>
               <l n="557">charaxat ambas ungulis scribentibus</l>
               <l n="558">genas, cruentis et secat faciem notis,</l>
               <l n="559">hirsuta barbis solvitur carptim cutis,</l>
               <l n="560">et mentum adusque vultus omnis scinditur. </l>
               <l n="561">martyr fluentem fatur inter sanguinem:</l>
               <l n="562">‘grates tibi, o praefecte, magnas debeo,</l>
               <l n="563">quod multa pandens ora iam Christum loquor,</l>
               <l n="564">artabat ampli nominis praeconium</l>
               <l n="565">meatus unus, inpar ad laudes Dei. </l>
               <l n="566">rimas patentes invenit vox edita</l>
               <l n="567">multisque fusa rictibus reddit sonos</l>
               <l n="568">hinc inde plures, et profatur undique</l>
               <l n="569">Christi Patrisque sempiternam gloriam,</l>
               <l n="570">tot ecce laudant ora quot sunt vulnera.’</l>
               <l n="571">tali repressus cognitor constantia</l>
               <l n="572">cessare poenam praecipit, tunc sic ait:</l>
               <l n="573">‘per solis ignes iuro, qui nostros dies</l>
               <pb n="p.268"/>
               <l n="574">reciprocatis administrat circulis,</l>
               <l n="575">cuius recursu lux et annus ducitur, </l>
               <l n="576">ignes parandos iam tibi tristis rogi,</l>
               <l n="577">qui fine digno corpus istud devorent,</l>
               <l n="578">quod perseverans tam resistit nequiter</l>
               <l n="579">sacris vetustis, nec dolorum spiculis</l>
               <l n="580">victum fatiscit, fitque poenis fortius. </l>
               <l n="581">quis hunc rigorem pectori iniecit stupor?</l>
               <l n="582">mens obstinata est, corpus omne obcalluit,</l>
               <l n="583">tantus novelli dogmatis regnat furor:</l>
               <l n="584">hic nempe vester Christus haud olim fuit,</l>
               <l n="585">quem tu fateris ipse suffixum cruci.’</l>
               <l n="586">
                  <q>haec illa crux est omnium nostrum salus,</q>
               </l>
               <l n="587">Romanus inquit: ‘hominis haec redemptio est.</l>
               <l n="588">scio incapacem te sacramenti, inpie,</l>
               <l n="589">non posse caecis sensibus mysterium</l>
               <l n="590">haurire nostrum: nil diurnum nox capit. </l>
               <l n="591">tamen in tenebris proferam claram facem,</l>
               <l n="592">sanus videbit, lippus oculos obteget.</l>
               <l n="593">' removete lumen,' dicet insanabilis;</l>
               <l n="594">' iniuriosa est nil videnti claritas.'</l>
               <l n="595">audi, profane, quod gravatus oderis. </l>
               <l n="596">regem perennem rex perennis protulit</l>
               <l n="597">in se manentem nec minorem tempore,</l>
               <l n="598">quia tempus illum non tenet; nam fons retro</l>
               <l n="599">exordiorum est et dierum et temporum,</l>
               <l n="600">ex Patre Christus: hoc Pater, quod Filius. </l>
               <l n="601">hic se videndum praestitit mortalibus,</l>
               <l n="602">mortale corpus sumpsit inmortalitas,</l>
               <l n="603">ut, dum caducum portat aeternus Deus,</l>
               <l n="604">transire nostrum posset ad caelestia:</l>
               <pb n="p.270"/>
               <l n="605">homo est peremptus et resurrexit Deus. </l>
               <l n="606">congressa mors est membra gestanti Deo;</l>
               <l n="607">dum nostra temptat, cessit inmortalibus.</l>
               <l n="608">stultum putatis hoc, sophistae saeculi;</l>
               <l n="609">sed stulta mundi summus elegit Pater,</l>
               <l n="610">ut stultus esset saeculi prudens Dei. </l>
               <l n="611">antiquitatem Romuli et Mavortiam</l>
               <l n="612">lupam renarras, primum et omen vulturum.</l>
               <l n="613">si res novellas respuis, nil tam recens:</l>
               <l n="614">vix mille fastis inplet hanc aetatulam</l>
               <l n="615">cursus dierum conditore ab augure. </l>
               <l n="616">sescenta possum regna pridem condita</l>
               <l n="617">proferre toto in orbe, si sit otium,</l>
               <l n="618">multo ante clara quam capellam Gnosiam</l>
               <l n="619">suxisse fertur Iuppiter, Martis pater,</l>
               <l n="620">sed illa non sunt, haec et olim non erunt. </l>
               <l n="621">crux ista Christi, quam novellam dicitis,</l>
               <l n="622">nascente mundo factus ut primum est homo,</l>
               <l n="623">expressa signis, expedita est litteris:</l>
               <l n="624">adventus eius mille per miracula</l>
               <l n="625">praenuntiatus ore vatum consono. </l>
               <l n="626">reges, prophetae, iudicesque et principes</l>
               <l n="627">virtute, bellis, cultibus, sacris, stilo</l>
               <l n="628">non destiterunt pingere formam crucis,</l>
               <l n="629">crux praenotata, crux adumbrata est prius,</l>
               <pb n="p.272"/>
               <l n="630">crucem vetusta conbiberunt saecula. </l>
               <l n="631">tandem refectis vocibus propheticis</l>
               <l n="632">aetate nostra conprobata antiquitas</l>
               <l n="633">coram refulsit ore conspicabili,</l>
               <l n="634">ne fluctuaret veritas dubia fide,</l>
               <l n="635">si non pateret teste visu comminus. </l>
               <l n="636">hinc nos et ipsum non perire credimus</l>
               <l n="637">corpus, sepulcro quod vorandum traditur,</l>
               <l n="638">quia Christus in se mortuum corpus cruci</l>
               <l n="639">secum excitatum vexit ad solium Patris,</l>
               <l n="640">viamque cunctis ad resurgendum dedit. </l>
               <l n="641">crux illa nostra est, nos patibulum ascendimus,</l>
               <l n="642">nobis peremptus Christus et nobis Deus</l>
               <l n="643">Christus reversus, ipse qui moriens homo est,</l>
               <l n="644">natura duplex: moritur et mortem domat,</l>
               <l n="645">reditque in illud quod perire nesciat. </l>
               <l n="646">dixisse pauca sit satis de mysticis</l>
               <l n="647">nostrae salutis deque processu spei.</l>
               <l n="648">iam iam silebo: margaritas spargere</l>
               <l n="649">Christi vetamur inter inmundos sues,</l>
               <l n="650">lutulenta sanctum ne ferant animalia. </l>
               <l n="651">sed quia profunda non licet luctarier</l>
               <l n="652">ratione tecum, consulamus proxima:</l>
               <l n="653">interrogetur ipsa naturalium</l>
               <l n="654">simplex sine arte sensuum sententia:</l>
               <l n="655">fuci inperitus fac ut adsit arbiter. </l>
               <l n="656">da septuennem circiter puerum aut minus,</l>
               <l n="657">qui sit favoris liber et non oderit</l>
               <l n="658">quemquam nec ullum mentis in vitium cadat,</l>
               <l n="659">periclitemur quid recens infantia</l>
               <l n="660">dicat sequendum, quid novus sapiat vigor.’</l>
               <l n="661">hanc ille sancti martyris vocem libens</l>
               <l n="662">amplexus unum de caterva infantium</l>
               <l n="663">parvum nec olim lacte depulsum capi</l>
               <pb n="p.274"/>
               <l n="664">captumque adesse praecipit. <q>quidvis roga,</q>
               </l>
               <l n="665">inquit, <q>sequamur quod probant pusio.</q>
               </l>
               <l n="666">Romanus ardens experiri innoxiam</l>
               <l n="667">laetantis oris indolem <q>filiole,</q> ait,</l>
               <l n="668">‘dic, quid videtur esse verum et congruens,</l>
               <l n="669">unumne Christum colere et in Christo Patrem,</l>
               <l n="670">an conprecari mille formarum deos?’</l>
               <l n="671">adrisit infans nec moratus rettulit:</l>
               <l n="672">‘est quidquid illud, quod ferunt homines Deum,</l>
               <l n="673">unum esse oportet et quod uni est unicum,</l>
               <l n="674">cum Christus hoc sit, Christus est verus Deus.</l>
               <l n="675">genera deorum multa nec pueri putant.’</l>
               <l n="676">stupuit tyrannus sub pudore fluctuans;</l>
               <l n="677">nec vim decebat innocenti aetatulae</l>
               <l n="678">inferre leges, nec loquenti talia</l>
               <l n="679">furor sinebat efferatus parcere.</l>
               <l n="680">
                  <q>quis auctor,</q> inquit, <q>vocis est huius tibi?</q>
               </l>
               <l n="681">respondit ille: ‘mater, et matri Deus. </l>
               <l n="682">illa ex parente Spiritu docta inbibit</l>
               <l n="683">quo me inter ipsa pasceret cunabula;</l>
               <l n="684">ego, ut gemellis uberum de fontibus</l>
               <l n="685">lac parvus hausi, Christum et hausi credere.’</l>
               <l n="686">
                  <q>ergo ipsa mater adsit,</q> exclamat, <q>cedo,</q>
               </l>
               <l n="687">Asclepiades; ‘disciplinae et exitum </l>
               <l n="688">tristem suae magistra spectet inpia,</l>
               <l n="689">male eruditi torqueatur funere</l>
               <l n="690">infantis orba, quemque corrupit fleat. </l>
               <l n="691">absit ministros vilis ut muliercula</l>
               <l n="692">nostros fatiget: quantulus autem dolor</l>
               <l n="693">vexabit artus mortis auxilio brevis!</l>
               <l n="694">oculi parentis punientur acrius</l>
               <l n="695">quam si cruentae membra carpant ungulae.’</l>
               <l n="696">vix haec profatus pusionem praecipit</l>
               <pb n="p.276"/>
               <l n="697">sublime tollant et manu pulsent nates,</l>
               <l n="698">mox et remota veste virgis verberent</l>
               <l n="699">tenerumque duris ictibus tergum secent,</l>
               <l n="700">plus unde lactis quam cruoris defluat. </l>
               <l n="701">quae cautis illud perpeti spectaculum,</l>
               <l n="702">quis ferre possit aeris aut ferri rigor?</l>
               <l n="703">inpacta quotiens corpus attigerat salix,</l>
               <l n="704">tenui rubebant sanguine uda vimina,</l>
               <l n="705">quem plaga flerat roscidis livoribus. </l>
               <l n="706">ferunt minaces verberantium genas</l>
               <l n="707">inlacrimasse sponte dimanantibus</l>
               <l n="708">guttis per ora barbarum frementia,</l>
               <l n="709">scribas et ipsos et coronam plebium</l>
               <l n="710">proceresque siccis non stetisse visibus. </l>
               <l n="711">at sola mater hisce lamentis caret,</l>
               <l n="712">soli sereno frons renidet gaudio;</l>
               <l n="713">stat in piorum corde pietas fortior</l>
               <l n="714">amore Christi contumax doloribus</l>
               <l n="715">firmatque sensum mollis indulgentiae. </l>
               <l n="716">sitire sese parvus exclamaverat: '</l>
               <l n="717">animae aestuantis ardor in cruciatibus</l>
               <l n="718">hoc exigebat, lymphae ut haustum posceret:</l>
               <l n="719">quem torva mater eminus triste intuens</l>
               <l n="720">vultu et severis vocibus sic increpat: </l>
               <l n="721">‘puto inbecillo, nate, turbaris metu</l>
               <l n="722">et te doloris horror adflictum domat,</l>
               <l n="723">non hanc meorum viscerum stirpem fore</l>
               <l n="724">Deo spopondi, non in hanc spem gloriae</l>
               <l n="725">te procreavi, cedere ut leto scias. </l>
               <l n="726">aquam bibendam postulas, cum sit tibi</l>
               <l n="727">fons ille vivus praesto, qui semper fluit</l>
               <l n="728">et cuncta solus inrigat viventia,</l>
               <l n="729">intus forisque spiritum et corpus simul,</l>
               <l n="730">aeternitatem largiens potantibus. </l>
               <pb n="p.278"/>
               <l n="731">venies ad illud mox fluentum, si modo</l>
               <l n="732">animo ac medullis solus ardor aestuet</l>
               <l n="733">videre Christum, quod semel potum adfatim</l>
               <l n="734">sic sedat omnem pectoris flagrantiam</l>
               <l n="735">vita ut beata iam sitire nesciat. </l>
               <l n="736">hic, hic bibendus, nate, nunc tibi est calix,</l>
               <l n="737">mille in Bethleem quem biberunt parvuli:</l>
               <l n="738">oblita lactis et papillarum inmemor</l>
               <l n="739">aetas amaris, mox deinde dulcibus</l>
               <l n="740">refecta poclis mella sumpsit sanguinis. </l>
               <l n="741">exemplum ad istud nitere, o fortis puer,</l>
               <l n="742">generosa prolis, matris et potentia,</l>
               <l n="743">omnes capaces esse virtutum Pater</l>
               <l n="744">mandavit annos, neminem excepit diem,</l>
               <l n="745">ipsis triumphos adnuens vagitibus. </l>
               <l n="746">scis, saepe dixi, cum docenti adluderes</l>
               <l n="747">et garrulorum signa verborum dares,</l>
               <l n="748">Isaac fuisse parvulum patri unicum,</l>
               <l n="749">qui, cum inmolandus aram et ensem cerneret,</l>
               <l n="750">ultro sacranti colla praebuerit seni. </l>
               <l n="751">narravi et illud nobile ac memorabile</l>
               <l n="752">certamen, una matre quod septem editi</l>
               <l n="753">gessere pueri, sed tamen factis viri,</l>
               <l n="754">hortante eadem matre in ancipiti exitu</l>
               <l n="755">poenae et coronae sanguini ut ne parcerent. </l>
               <l n="756">videbat ipsos apparatus funerum</l>
               <l n="757">praesens suorum nec movebatur parens</l>
               <l n="758">laetata quotiens aut olivo stridula</l>
               <l n="759">sartago frixum torruisset puberem</l>
               <l n="760">dira aut cremasset lamminarum inpressio. </l>
               <l n="761">comam cutemque verticis revulserat</l>
               <l n="762">a fronte tortor, nuda testa ut tegmine</l>
               <l n="763">cervicem adusque dehonestarct caput;</l>
               <pb n="p.280"/>
               <l n="764">clamabat illa: ' patere; gemmis vestiet</l>
               <l n="765">apicem hunc corona regio ex diademate.' </l>
               <l n="766">linguam tyrannus amputari iusserat</l>
               <l n="767">uni ex ephebis; mater aiebat: ' satis</l>
               <l n="768">iam parta nobis gloria est; pars optima</l>
               <l n="769">Deo inmolatur ecce nostri corporis;</l>
               <l n="770">digna est fidelis lingua quae sit hostia. </l>
               <l n="771">interpres animi, enuntiatrix sensuum,</l>
               <l n="772">cordis ministra, praeco operti pectoris,</l>
               <l n="773">prima offeratur in sacramentum necis</l>
               <l n="774">et sit redemptrix prima membrorum omnium;</l>
               <l n="775">ducem dicatam mox sequentur cetera.' </l>
               <l n="776">his Maccabeos incitans stimulis parens</l>
               <l n="777">hostem subegit subiugatum septies,</l>
               <l n="778">quot feta natis, tot triumphis inclyta;</l>
               <l n="779">me partus unus ut feracem gloriae,</l>
               <l n="780">mea vita, praestet, in tua est situm manu. </l>
               <l n="781">per huius alvi fida conceptacula,</l>
               <l n="782">per hospitalem mense bis quino larem,</l>
               <l n="783">si dulce nostri pectoris nectar tibi,</l>
               <l n="784">si molle gremium, grata si crepundia,</l>
               <l n="785">persiste et horum munerum auctorem adsere.</l>
               <l n="786">quanam arte nobis vivere intus coeperis, </l>
               <l n="787">nihilumque et illud, unde corpus, nescio;</l>
               <l n="788">novit animator solus et factor tui.</l>
               <l n="789">inpendere ipsi, cuius ortus munere es;</l>
               <l n="790">bene in datorem quod dedit refuderis.’</l>
               <l n="791">talia canente matre iam laetus puer</l>
               <l n="792">virgas strepentes et dolorem verberum</l>
               <l n="793">ridebat. hic tum cognitor pronuntiat:</l>
               <l n="794">‘claudatur infans carcere et tanti mali</l>
               <l n="795">Romanus auctor torqueatur acrius.’</l>
               <pb n="p.282"/>
               <l n="796">illum recentes per cicatricum vias</l>
               <l n="797">denuo exarabant, quaque acutum traxerant</l>
               <l n="798">paulo ante ferrum, mox recrudescentibus</l>
               <l n="799">plagis apertas persequebantur notas,</l>
               <l n="800">quos iam superbus victor ignavos vocat. </l>
               <l n="801">‘o non virile robur, o molles manus!</l>
               <l n="802">unam labantis dissipare tam diu</l>
               <l n="803">vos non potesse fabricam corpusculi!</l>
               <l n="804">vix iam cohaeret, nec tamen penitus cadit,</l>
               <l n="805">vincens lacertos dexterarum inertium. </l>
               <l n="806">citius cadaver dentibus carpunt canes,</l>
               <l n="807">longeque morsus vulturum efficacior</l>
               <l n="808">ad devorandas carnis offas mortuae,</l>
               <l n="809">languetis inbelli fame ac fatiscitis,</l>
               <l n="810">gula est ferina, sed socors edacitas.’</l>
               <l n="811">exarsit istis turbida ira iudicis</l>
               <l n="812">seque in supremam concitat sententiam:</l>
               <l n="813">‘si te morarum paenitet, finem citum</l>
               <l n="814">subeas licebit: ignibus vorabere</l>
               <l n="815">damnatus et favilla iam tenuis fies.’</l>
               <l n="816">abiens at ille, cum foro abriperent virum</l>
               <l n="817">truces ministri, pone respectans ait:</l>
               <l n="818">‘appello ab ista, perfide, ad Christum meum</l>
               <l n="819">crudelitate, non metu mortis tremens,</l>
               <l n="820">sed ut probetur esse nil quod iudicas.’</l>
               <l n="821">
                  <q>quid differo,</q> inquit ille, ‘utrosque perdere,</l>
               <l n="822">puerum ac magistrum, conplices sectae inpiae?</l>
               <l n="823">gladius recidat vile vix hominis caput</l>
               <l n="824">infantis, istum flamma vindex concremet,</l>
               <l n="825">sit his sub uno fine dispar exitus.’</l>
               <l n="826">perventum ad ipsum caedis inplendae locum,</l>
               <l n="827">natum gerebat mater amplexu et sinu,</l>
               <pb n="p.284"/>
               <l n="828">ut primitivum crederes fetum geri</l>
               <l n="829">Deo offerendum sancti Abelis ferculo,</l>
               <l n="830">lectum ex ovili, puriorem ceteris. </l>
               <l n="831">puerum poposcit carnifex, mater dedit,</l>
               <l n="832">nec inmorata est fletibus, tantum osculum</l>
               <l n="833">inpressit unum: <q>vale,</q> ait, ‘dulcissime,</l>
               <l n="834">et cum beatus regna Christi intraveris,</l>
               <l n="835">memento matris, iam patrone ex filio.’</l>
               <l n="836">dixit: deinde dum ferit cerviculam</l>
               <l n="837">percussor ense, docta mulier psallere</l>
               <l n="838">hymnum canebat carminis Davitici:</l>
               <l n="839">' pretiosa sancti mors sub aspectu Dei,</l>
               <l n="840">tuus ille servus, prolis ancillae tuae.' </l>
               <l n="841">talia retexens explicabat pallium</l>
               <l n="842">manusque tendebat sub ictu et sanguine,</l>
               <l n="843">venarum ut undam profluam manantium</l>
               <l n="844">et palpitantis oris exciperet globum:</l>
               <l n="845">excepit, et caro adplicavit pectori.  </l>
               <l n="846">at parte campi ex altera inmanem pyram</l>
               <l n="847">texebat ustor fumidus pinu arida,</l>
               <l n="848">sarmenta mixtim subdita et faeni struem</l>
               <l n="849">spargens liquato rore ferventis picis,</l>
               <l n="850">quo flamma pastu cresceret ferocius. </l>
               <l n="851">et iam retortis bracchiis furca eminus</l>
               <l n="852">Romanus actus ingerebatur rogo:</l>
               <l n="853">
                  <q>scio,</q> inquit ille, ‘non futurum ut concremer,</l>
               <l n="854">nec passionis hoc genus datum est mihi,</l>
               <l n="855">et restat ingens quod fiat miraculum.’</l>
               <l n="856">haec eius orsa sequitur inmensus fragor</l>
               <l n="857">nubis ruentis, nimbus undatim nigro</l>
               <pb n="p.286"/>
               <l n="858">praeceps aquarum flumine ignes obruit.</l>
               <l n="859">aiunt olivo semiconbustas faces,</l>
               <l n="860">sed vincit imber iam madentem fomitem. </l>
               <l n="861">trepidare taeter carnifex rebus novis</l>
               <l n="862">turbatus, et qua posset arte insistere,</l>
               <l n="863">versare torres cum favillis umidis,</l>
               <l n="864">prunas maniplis confovere stuppeis '</l>
               <l n="865">et semen ignis inter undas quaerere. </l>
               <l n="866">quod cum tumenti nuntiatum iudici,</l>
               <l n="867">commovit 1 iram fellis inplacabilis:</l>
               <l n="868">‘quousque tandem summus hic nobis magus</l>
               <l n="869">inludet,’ inquit, ‘Thessalorum carmine</l>
               <l n="870">poenam peritus vertere in ludibrium? </l>
               <l n="871">fortasse cervix, si secandam iussero</l>
               <l n="872">flecti sub ensem, non patebit vulneri:</l>
               <l n="873">vel amputatum plaga collum dividens</l>
               <l n="874">rursus coibit ac reglutinabitur,</l>
               <l n="875">umerisque vertex eminebit additus. </l>
               <l n="876">temptemus igitur ante partem quampiam</l>
               <l n="877">truncare ferro corporis superstitis,</l>
               <l n="878">ne morte simpla criminosus multiplex</l>
               <l n="879">cadat vel una perfidus caede oppetat:</l>
               <l n="880">quot membra gestat, tot modis pereat volo. </l>
               <l n="881">libet experiri, Lerna sicut traditur,</l>
               <l n="882">utrum renatis pullulascat artubus,</l>
               <l n="883">ac se inminuti corporis damnis novum</l>
               <l n="884">instauret: ipse praesto erit tunc Hercules</l>
               <l n="885">hydrina suetus ustuire vulnera. </l>
               <l n="886">iam nunc secandi doctus adsit artifex,</l>
               <l n="887">qui cuncta norit viscerum confinia</l>
               <pb n="p.288"/>
               <l n="888">vel nexa nervis disparare vincula.</l>
               <l n="889">date hunc, revulsis qui medetur ossibus</l>
               <l n="890">aut fracta nodis sarciens conpaginat. </l>
               <l n="891">linguam priorem detrahat radicitus,</l>
               <l n="892">quae corpore omni sola vivit nequior;</l>
               <l n="893">illa et procaci pessima in nostros deos</l>
               <l n="894">invecta motu fas profanavit vetus,</l>
               <l n="895">audax et ipsi non pepercit principi.’</l>
               <l n="896">Aristo quidam medicus accitus venit,</l>
               <l n="897">proferre linguam praecipit: profert statim</l>
               <l n="898">martyr retectam, pandit ima et faucium;</l>
               <l n="899">ille et palatum tractat et digito exitum</l>
               <l n="900">vocis pererrans vulneri explorat locum. </l>
               <l n="901">linguam deinde longe ab ore protrahens</l>
               <l n="902">scalpellum in usque guttur insertans agit.</l>
               <l n="903">illo secante fila sensim singula</l>
               <l n="904">numquam momordit martyr aut os dentibus</l>
               <l n="905">conpressit artis nec cruorem sorbuit. </l>
               <l n="906">inmotus et patente rictu constitit</l>
               <l n="907">dum sanguis extra defluit scaturriens;</l>
               <l n="908">perfusa pulcher menta russo stemmate</l>
               <l n="909">fert et cruenti pectoris spectat decus</l>
               <l n="910">fruiturque et ostro vestis ut iam regiae. </l>
               <l n="911">praefectus ergo ratus elinguem virum</l>
               <l n="912">cogi ad sacrandum posse, cum verbis carens</l>
               <l n="913">nil in deorum blateraret dedecus,</l>
               <l n="914">iubet reduci iam tacentem ac debilem</l>
               <l n="915">multo loquentis turbine olim territus. </l>
               <l n="916">reponit aras ad tribunal denuo</l>
               <l n="917">et tus et ignem vividum in carbonibus</l>
               <l n="918">taurina et exta vel suilla abdomina:</l>
               <l n="919">ingressus ille, ut hos paratus perspicit,</l>
               <l n="920">insufflat, ipsos ceu videret daemonas. </l>
               <pb n="p.290"/>
               <l n="921">inridet hoc Asclepiades laetior,</l>
               <l n="922">addit deinde: ‘numquid inclementius,</l>
               <l n="923">sicut solebas, es paratus dicere?</l>
               <l n="924">effare quidvis ac perora et dissere.</l>
               <l n="925">permitto vocem libere ut exerceas.’</l>
               <l n="926">Romanus alto corde suspirans diu</l>
               <l n="927">gemitu querellam traxit et sic orsus est:</l>
               <l n="928">‘Christum loquenti lingua numquam defuit,</l>
               <l n="929">nec verba quaeras quo regantur organo,</l>
               <l n="930">cum praedicatur ipse verborum dator. </l>
               <l n="931">qui fecit ut vis vocis expressa intimo</l>
               <l n="932">pulmone et oris torta sub testudine</l>
               <l n="933">nunc ex palato det repercussos sonos,</l>
               <l n="934">nunc temperetur dentium de pectine,</l>
               <l n="935">sitque his agendis lingua plectrum mobile, </l>
               <l n="936">si mandet idem faucium sic fistulas</l>
               <l n="937">spirare flatu concinentes consono</l>
               <l n="938">ut verba in ipsis explicent meatibus,</l>
               <l n="939">vel exitu oris cymbalis profarier</l>
               <l n="940">nunc pressa parce labra, nunc hiantia, </l>
               <l n="941">dubitasne verti posse naturae statum,</l>
               <l n="942">cui facta forma est, qualis esset primitus?</l>
               <l n="943">hanc nempe factor vertere, ut libet, potest</l>
               <l n="944">positasque leges texere ac retexere,</l>
               <l n="945">linguam loquella ne ministram postulet. </l>
               <l n="946">vis scire nostri numinis potentiam?</l>
               <l n="947">fluctus liquentis aequoris pressit pede:</l>
               <l n="948">natura fluxa ac tenuis in solidum coit,</l>
               <l n="949">quam dispar illis legibus quis condita est!</l>
               <l n="950">solet natatus ferre, fert vestigia. </l>
               <l n="951">habet usitatum munus hoc divinitas</l>
               <l n="952">quae vera nobis colitur in Christo et Patre,</l>
               <l n="953">mutis loquellam, percitum claudis gradum,</l>
               <pb n="p.292"/>
               <l n="954">surdis fruendam reddere audientiam,</l>
               <l n="955">donare caecis lucis insuetae diem. </l>
               <l n="956">haec si quis amens fabulosa existimat,</l>
               <l n="957">vel ipse tute si parum fidelia</l>
               <l n="958">rebare pridem, vera cognoscas licet:</l>
               <l n="959">habes loquentem, cuius amputaveras</l>
               <l n="960">linguam: probatis cede iam miraculis.’</l>
               <l n="961">horror stupentem persecutorem subit</l>
               <l n="962">timorque et ira pectus in caliginem</l>
               <l n="963">vertere; nescit vigilet anne somniet,</l>
               <l n="964">miratur haerens quod sit ostenti genus,</l>
               <l n="965">formido frangit, armat indignatio. </l>
               <l n="966">nec vim domare mentis effrenae potest,</l>
               <l n="967">nec quo furoris tela vertat invenit,</l>
               <l n="968">postremo medicum saevus insontem iubet</l>
               <l n="969">reum citari; nundinatum hunc arguit</l>
               <l n="970">mercede certa pactus ut conluderet: </l>
               <l n="971">aut ferrum in ore nil agens et inritum</l>
               <l n="972">versasse frustra seu retunsis tactibus</l>
               <l n="973">aut arte quadam vulnus inlatum breve,</l>
               <l n="974">quod sauciata parte linguam laederet</l>
               <l n="975">nervos nec omnes usquequaque abscideret. </l>
               <l n="976">manere salvam vocis harmoniam probe</l>
               <l n="977">non posse, inani concavo verba exprimi,</l>
               <l n="978">quae concrepare ligula moderatrix facit,</l>
               <l n="979">esto ut resultet spiritus vacuo specu,</l>
               <l n="980">echo sed extat inde, non oratio. </l>
               <l n="981">veris refutat medicus hanc calumniam:</l>
               <l n="982">‘scrutare vel tu nunc latebras faucium,</l>
               <l n="983">intraque dentes curiosum pollicem </l>
               <l n="984">circumfer, haustus vel patentes inspice,</l>
               <l n="985">lateatne quidquam quod regat spiramina. </l>
               <pb n="p.294"/>
               <l n="986">quamquam forassem forte si puncto levi</l>
               <l n="987">tenuive linguam contigissem vulnere,</l>
               <l n="988">titubante plectro fatus esset debilis,</l>
               <l n="989">nam cum magistra vocis in vitium cadit,</l>
               <l n="990">usus necesse est et loquendi intercidat. </l>
               <l n="991">fiat periclum, si placet, cuiusmodi</l>
               <l n="992">edat querellam quadrupes lingua eruta,</l>
               <l n="993">elinguis et quem porca grunnitum strepat;</l>
               <l n="994">cui vox fragosa, clamor est inconditus,</l>
               <l n="995">probabo mutam nil sonare stridulum. </l>
               <l n="996">testor salutem principis me simplici</l>
               <l n="997">functum secantis arte, iudex optime,</l>
               <l n="998">servisse iussis absque fraude publicis,</l>
               <l n="999">sciat hic quis illi verba suggillet deus:</l>
               <l n="1000">ego unde mutus sit disertus nescio.’</l>
               <l n="1001">his sese Aristo purgat, at contra inpium</l>
               <l n="1002">nil haec latronem Christianorum movent;</l>
               <l n="1003">magis magisque fertur in vesaniam,</l>
               <l n="1004">quaerit alienus sanguis ille asperserit</l>
               <l n="1005">virum, suone fluxerit de vulnere. </l>
               <l n="1006">respondit his Romanus: ‘eccum, praesto sum:</l>
               <l n="1007">meus iste sanguis verus est, non bubulus.</l>
               <l n="1008">agnoscis illum quem loquor, miserrimc</l>
               <l n="1009">pagane, vestri sanguinem sacrum bovis,</l>
               <l n="1010">cuius litata caede permadescitis? </l>
               <l n="1011">summus sacerdos nempe sub terram scrobe</l>
               <l n="1012">acta in profundum consecrandus mergitur,</l>
               <l n="1013">mire infulatus, festa vittis tempora</l>
               <pb n="p.296"/>
               <l n="1014">nectens, corona tum repexus aurea,</l>
               <l n="1015">cinctu Gabino sericam fultus togam. </l>
               <l n="1016">tabulis superne strata texunt pulpita</l>
               <l n="1017">rimosa rari pegmatis conpagibus,</l>
               <l n="1018">scindunt subinde vel terebrant aream</l>
               <l n="1019">crebroque lignum perforant acumine,</l>
               <l n="1020">pateat minutis ut frequens hiatibus. </l>
               <l n="1021">huc taurus ingens fronte torva et hispida</l>
               <l n="1022">sertis revinctus aut per armos floreis</l>
               <l n="1023">aut inpeditis cornibus deducitur,</l>
               <l n="1024">nec non et auro frons coruscat hostiae,</l>
               <l n="1025">saetasque fulgor brattealis inficit. </l>
               <l n="1026">hic ut statuta est inmolanda belua,</l>
               <l n="1027">pectus sacrato dividunt venabulo;</l>
               <l n="1028">eructat amplum vulnus undam sanguinis</l>
               <l n="1029">ferventis, inque texta pontis subditi</l>
               <l n="1030">fundit vaporum flumen et late aestuat. </l>
               <l n="1031">tum per frequentes mille rimarum vias</l>
               <l n="1032">inlapsus imber tabidum rorem pluit,</l>
               <l n="1033">defossus intus quem sacerdos excipit</l>
               <l n="1034">guttas ad omnes turpe subiectans caput</l>
               <l n="1035">et veste et omni putrefactus corpore. </l>
               <l n="1036">quin os supinat, obvias offert genas,</l>
               <l n="1037">supponit aures, labra, nares obicit,</l>
               <l n="1038">oculos et ipsos perluit liquoribus,</l>
               <l n="1039">nec iam palato parcit et linguam rigat,</l>
               <l n="1040">donec cruorem totus atrum conbibat. </l>
               <l n="1041">postquam cadaver sanguine egesto rigens</l>
               <l n="1042">conpage ab illa flamines retraxerint</l>
               <l n="1043">procedit inde pontifex visu horridus,</l>
               <l n="1044">ostentat udum verticem, barbam gravem,</l>
               <l n="1045">vittas madentes atque amictus ebrios. </l>
               <pb n="p.298"/>
               <l n="1046">hunc inquinatum talibus contagiis,</l>
               <l n="1047">tabo recentis sordidum piaculi,</l>
               <l n="1048">omnes salutant atque adorant eminus,</l>
               <l n="1049">vilis quod illum sanguis et bos mortuus</l>
               <l n="1050">foedis latentem sub cavernis laverint. </l>
               <l n="1051">addamus illam, vis, hecatomben tuam,</l>
               <l n="1052">centena ferro cum cadunt animalia,</l>
               <l n="1053">variaque abundans caede restagnat cruor,</l>
               <l n="1054">vix ut cruentis augures natatibus</l>
               <l n="1055">possint meare per profundum sanguinis? </l>
               <l n="1056">sed quid macellum pingue pulvinarium,</l>
               <l n="1057">quid maximorum lancinatores gregum</l>
               <l n="1058">eviscerata carne crudos criminor?</l>
               <l n="1059">sunt sacra quando vosmet ipsi exciditis,</l>
               <l n="1060">votivus et cum membra detruncat dolor. </l>
               <l n="1061">cultrum in lacertos exerit fanaticus</l>
               <l n="1062">sectisque Matrem bracchiis placat deam,</l>
               <l n="1063">furere ac rotari ius putatur mysticum;</l>
               <l n="1064">parca ad secandum dextra fertur inpia,</l>
               <l n="1065">caelum meretur vulnerum crudelitas. </l>
               <l n="1066">ast hic metenda dedicat genitalia,</l>
               <l n="1067">numen reciso mitigans ab inguine</l>
               <l n="1068">offert pudendum semivir donum deae:</l>
               <l n="1069">illam revulsa masculini germinis</l>
               <l n="1070">vena effluenti pascit auctam sanguine. </l>
               <l n="1071">uterque sexus sanctitati displicet,</l>
               <l n="1072">medium retentat inter alternum genus,</l>
               <l n="1073">mas esse cessat ille, nec fit femina,</l>
               <l n="1074">felix deorum mater inberbes sibi</l>
               <pb n="p.300"/>
               <l n="1075">parat ministros levibus 1 novaculis. </l>
               <l n="1076">quid, cum sacrandus accipit sphragitidas?</l>
               <l n="1077">acus minutas ingerunt fornacibus,</l>
               <l n="1078">his membra pergunt urere, ut igniverint;</l>
               <l n="1079">quamcumque partem corporis fervens nota</l>
               <l n="1080">stigmarit, hanc sic consecratam praedicant. </l>
               <l n="1081">functum deinde cum reliquit spiritus</l>
               <l n="1082">et ad sepulcrum pompa fertur funeris,</l>
               <l n="1083">partes per ipsas inprimuntur bratteae;</l>
               <l n="1084">insignis auri lammina obducit cutem,</l>
               <l n="1085">tegitur metallo, quod perustum est ignibus. </l>
               <l n="1086">has ferre poenas cogitur gentilitas,</l>
               <l n="1087">hac di coercent lege cultores suos:</l>
               <l n="1088">sic daemon ipse ludit hos quos ceperit,</l>
               <l n="1089">docet execrandas ferre contumelias,</l>
               <l n="1090">tormenta inuri mandat infelicibus. </l>
               <l n="1091">at noster iste sanguis ex vestra fluit</l>
               <l n="1092">crudelitate, vos tyrannide inpia</l>
               <l n="1093">exulceratis innocentum corpora,</l>
               <l n="1094">si vos sinatis, incruente vivimus,</l>
               <l n="1095">at si cruente puniamur, vincimus. </l>
               <l n="1096">sed iam silebo; finis instat debitus,</l>
               <l n="1097">finis malorum, passionis gloria;</l>
               <l n="1098">iam non licebit, inprobe, ut licuit modo,</l>
               <l n="1099">torquere nostra vel secare viscera;</l>
               <l n="1100">cedas necesse est victus et iam desinas.’</l>
               <l n="1101">
                  <q>cessabit equidem tortor et sector dehinc,</q>
               </l>
               <l n="1102">iudex minatur ‘sed peremptoris manus</l>
               <l n="1103">succedet illis, strangulatrix faucium;</l>
               <l n="1104">aliter silere nescit oris garruli</l>
               <l n="1105">vox inquieta, quam tubam si fregero.’</l>
               <l n="1106">dixit, foroque protrahi iussit virum,</l>
               <pb n="p.302"/>
               <l n="1107">trudi in tenebras noxialis careeris;</l>
               <l n="1108">elidit illic fune collum martyris</l>
               <l n="1109">lictor nefandus, sic peracta est passio;</l>
               <l n="1110">anima absoluta vinculis caelum petit. </l>
               <l n="1111">gesta intimasse cuncta fertur principi</l>
               <l n="1112">praefectus addens ordinem voluminum</l>
               <l n="1113">seriemque tantae digerens tragoediae:</l>
               <l n="1114">laetatus omne crimen in fasces refert</l>
               <l n="1115">suum tyrannus chartulis vivacibus. </l>
               <l n="1116">illas sed aetas conficit diutina,</l>
               <l n="1117">fuligo fuseat, pulvis obducit situ,</l>
               <l n="1118">carpit senectus aut ruinis obruit:</l>
               <l n="1119">inscripta Christo pagina inmortalis est,</l>
               <l n="1120">nec obsolescit ullus in caelis apex. </l>
               <l n="1121">excepit adstans angelus coram Deo</l>
               <l n="1122">et quae loeutus martyr et quae pertulit,</l>
               <l n="1123">nec verba solum disserentis condidit,</l>
               <l n="1124">sed ipsa pingens vulnera expressit stilo</l>
               <l n="1125">laterum, genarum pectorisque et faucium. </l>
               <l n="1126">omnis notata est sanguinis dimensio,</l>
               <l n="1127">ut quamque plagam sulcus exaraverit,</l>
               <l n="1128">altam, patentem, proximam, longam, brevem,</l>
               <l n="1129">quae vis doloris, quive segmenti modus;</l>
               <l n="1130">guttam cruoris ille nullam perdidit. </l>
               <l n="1131">hic in regestis est liber caelestibus,</l>
               <l n="1132">monumenta servans laudis indelebilis,</l>
               <l n="1133">relegendus olim sempiterno iudici,</l>
               <l n="1134">libramine aequo qui malorum pondera</l>
               <l n="1135">et praemiorum conparabit copias. </l>
               <l n="1136">vellem sinister inter haedorum greges,</l>
               <l n="1137">ut sum futurus, eminus dinoscerer</l>
               <l n="1138">atque hoc precante diceret rex optimus:</l>
               <l n="1139">‘Romanus orat; transfer hunc haedum mihi;</l>
               <l n="1140">sit dexter agnus, induatur vellere.’</l>
               <pb n="p.304"/>
            </div>

            <div type="textpart" n="11" subtype="poem">
               <head>Ad Valerianum Episcopum de passione Hippolyti Beatissimi Martyris.</head>
               <l n="1">Innumeros cineres sanctorum Romula in urbe</l>
               <l n="2">vidimus, o Christi Valeriane sacer,</l>
               <l n="3">incisos tumulis titulos et singula quaeris</l>
               <l n="4">nomina: difficile est ut replicare queam,</l>
               <l n="5">tantos iustorum populos furor inpius hausit, </l>
               <l n="6">cum coleret patrios Troia Roma deos.</l>
               <l n="7">plurima litterulis signata sepulcra loquuntur</l>
               <l n="8">martyris aut nomen aut epigramma aliquod,</l>
               <l n="9">sunt et muta tamen tacitas claudentia tumbas</l>
               <l n="10">marmora, quae solum significant numerum. </l>
               <l n="11">quanta virum iaceant congestis corpora acervis</l>
               <l n="12">nosse licet, quorum nomina nulla legas,</l>
               <l n="13">sexaginta illic defossas mole sub una</l>
               <l n="14">reliquias memini me didicisse hominum,</l>
               <pb n="p.306"/>
               <l n="15">quorum solus habet conperta vocabula Christus, </l>
               <l n="16">utpote quos propriae iunxit amicitiae,</l>
               <l n="17">haec dum lustro oculis et sicubi forte latentes</l>
               <l n="18">rerum apices veterum per monumenta sequor,</l>
               <l n="19">invenio Hippolytum, qui quondam scisma Novati</l>
               <l n="20">presbyter attigerat nostra sequenda negans, </l>
               <l n="21">usque ad martyrii provectum insigne tulisse</l>
               <l n="22">lucida sanguinei praemia supplicii,</l>
               <l n="23">nec mirere senem perversi dogmatis olim</l>
               <l n="24">munere ditatum catholicae fidei,</l>
               <l n="25">cum iam vesano victor raperetur ab hoste </l>
               <l n="26">exultante anima carnis ad exitium,</l>
               <l n="27">plebis amore suae multis comitantibus ibat.</l>
               <l n="28">consultus quaenam secta foret melior,</l>
               <l n="29">respondit: ‘fugite, o miseri, execranda Novati</l>
               <l n="30">scismata, catholicis reddite vos populis. </l>
               <l n="31">una fides vigeat, prisco quae condita templo est,</l>
               <l n="32">quam Paulus retinet quamque cathedra Petri,</l>
               <l n="33">quae docui, docuisse piget: venerabile martyr</l>
               <l n="34">cerno, quod a cultu rebar abesse Dei.’</l>
               <l n="35">his ubi detorsit laevo de tramite plebem </l>
               <l n="36">monstravitque sequi qua via dextra vocat,</l>
               <l n="37">seque ducem recti spretis anfractibus idem</l>
               <l n="38">praebuit, erroris qui prius auctor erat,</l>
               <l n="39">sistitur insano rectori Christicolas tunc</l>
               <l n="40">ostia vexanti per Tiberina viros. </l>
               <l n="41">illo namque die Roma secesserat, ipsos</l>
               <pb n="p.308"/>
               <l n="42">peste suburbanos ut quateret populos,</l>
               <l n="43">non contentus humum celsae intra moenia Romae</l>
               <l n="44">tinguere iustorum caedibus assiduis.</l>
               <l n="45">Ianiculum cum iam madidum, fora, rostra, Suburam</l>
               <l n="46">cerneret eluvie sanguinis affluere, </l>
               <l n="47">protulerat rabiem Tyrrheni ad litoris oram</l>
               <l n="48">quaeque loca aequoreus proxima portus habet,</l>
               <l n="49">inter carnifices et constipata sedebat</l>
               <l n="50">officia extructo celsior in solio. </l>
               <l n="51">discipulos fidei detestandique rebelles</l>
               <l n="52">idolii ardebat dedere perfidiae,</l>
               <l n="53">carcereo crinita situ stare agmina contra</l>
               <l n="54">iusserat horrendis excrucianda modis,</l>
               <l n="55">inde catenarum tractus, hinc lorea flagra </l>
               <l n="56">stridere, virgarum concrepitare fragor,</l>
               <l n="57">ungula fixa cavis costarum cratibus altos</l>
               <l n="58">pandere secessus et lacerare iecur,</l>
               <l n="59">ac iam lassatis iudex tortoribus ibat</l>
               <l n="60">in furias cassa cognitione fremens, </l>
               <l n="61">nullus enim Christi ex famulis per tanta repertus</l>
               <l n="62">supplicia, auderet qui vitiare animam,</l>
               <l n="63">inde furens quaesitor ait: ‘iam, tortor, ab unco</l>
               <l n="64">desine; si vana est quaestio, morte agito,</l>
               <l n="65">huic abscide caput, crux istum tollat in auras </l>
               <l n="66">viventesque oculos offerat alitibus,</l>
               <l n="67">hos rape praecipites et vinctos conice in ignem,</l>
               <l n="68">sit pyra quae multos devoret una reos.</l>
               <l n="69">en tibi quos properes rimosae inponere cumbae,</l>
               <l n="70">pellere et in medii stagna profunda freti. </l>
               <l n="71">quos ubi susceptos rabidum male suta per aequor</l>
               <l n="72">vexerit et tumidis caesa labarit aquis,</l>
               <pb n="p.310"/>
               <l n="73">dissociata putrem laxent tabulata carinam</l>
               <l n="74">conceptumque bibant undique naufragium,</l>
               <l n="75">squamea caenoso praestabit ventre sepulcrum </l>
               <l n="76">belua consumptis cruda cadaveribus.’</l>
               <l n="77">haec persultanti celsum subito ante tribunal</l>
               <l n="78">offertur senior nexibus inplicitus.</l>
               <l n="79">stipati circum iuvenes clamore ferebant</l>
               <l n="80">ipsum Christicolis esse caput populis: </l>
               <l n="81">si foret extinctum propere caput, omnia vulgi</l>
               <l n="82">pectora Romanis sponte sacranda deis.</l>
               <l n="83">insolitum leti poscunt genus et nova poenae</l>
               <l n="84">inventa, exemplo quo trepident alii.</l>
               <l n="85">ille supinata residens cervice: <q>quis,</q> inquit, </l>
               <l n="86">
                  <q>dicitur?</q> adfirmant dicier Hippolytum.</l>
               <l n="87">‘ergo sit Hippolytus, quatiat turbetque iugales,</l>
               <l n="88">intereatque feris dilaceratus equis.’</l>
               <l n="89">vix haec ille, duo cogunt animalia freni</l>
               <l n="90">ignara insueto subdere colla iugo, </l>
               <l n="91">non stabulis blandive manu palpata magistri</l>
               <l n="92">imperiumque equitis ante subacta pati,</l>
               <l n="93">sed campestre vago nuper pecus e grege captum,</l>
               <l n="94">quod pavor indomito corde ferinus agit.</l>
               <l n="95">iamque reluctantes sociarant vincula bigas, </l>
               <l n="96">oraque discordi foedere nexuerant.</l>
               <l n="97">temonis vice funis inest, qui terga duorum</l>
               <l n="98">dividit et medius tangit utrumque latus,</l>
               <l n="99">deque iugo in longum se post vestigia retro</l>
               <l n="100">protendens trahitur, transit et ima pedum. </l>
               <pb n="p.312"/>
               <l n="101">huius ad extremum, sequitur qua pulvere summo</l>
               <l n="102">cornipedum refugas orbita trita vias,</l>
               <l n="103">crura viri innectit laqueus nodoque tenaci</l>
               <l n="104">adstringit plantas cumque rudente ligat,</l>
               <l n="105">postquam conposito satis instruxere paratu </l>
               <l n="106">martyris ad poenam verbera, vincla, feras,</l>
               <l n="107">instigant subitis clamoribus atque flagellis,</l>
               <l n="108">iliaque infestis perfodiunt stimulis,</l>
               <l n="109">ultima vox audita senis venerabilis haec est:</l>
               <l n="110">
                  <q>hi rapiant artus, tu rape, Christe, animam.</q>
               </l>
               <l n="111">prorumpunt alacres caecoque errore feruntur,</l>
               <l n="112">qua sonus atque tremor, qua furor exagitant.</l>
               <l n="113">incendit feritas, rapit impetus et fragor urget,</l>
               <l n="114">nec cursus volucer mobile sentit onus.</l>
               <l n="115">per silvas, per saxa ruunt, non ripa retardat </l>
               <l n="116">fluminis aut torrens oppositus cohibet,</l>
               <l n="117">prosternunt saepes et cuncta obstacula rumpunt,</l>
               <l n="118">prona, fragosa petunt, ardua transibunt,</l>
               <l n="119">scissa minutatim labefacto corpore frusta</l>
               <l n="120">carpit spinigeris stirpibus hirtus ager. </l>
               <l n="121">pars summis pendet scopulis, pars sentibus haeret,</l>
               <l n="122">parte rubent frondes, parte madescit humus,</l>
               <l n="123">exemplar sceleris paries habet inlitus, in quo</l>
               <l n="124">multicolor fucus digerit omne nefas,</l>
               <l n="125">picta super tumulum species liquidis viget umbris</l>
               <l n="126">effigians fracti membra cruenta viri. </l>
               <l n="127">rorantes saxorum apices vidi, optime papa,</l>
               <l n="128">purpureasque notas vepribus inpositas.</l>
               <pb n="p.314"/>
               <l n="129">docta manus virides imitando effingere dumos</l>
               <l n="130">luserat e minio russeolam saniem. </l>
               <l n="131">cernere erat ruptis conpagibus ordine nullo</l>
               <l n="132">membra per incertos sparsa iacere situs,</l>
               <l n="133">addiderat caros gressu lacrimisque sequentes,</l>
               <l n="134">devia quo fractum semita monstrat iter.</l>
               <l n="135">maerore attoniti atque oculis rimantibus ibant, </l>
               <l n="136">inplebantque sinus visceribus laceris.</l>
               <l n="137">ille caput niveum conplectitur ac reverendam</l>
               <l n="138">canitiem molli confovet in gremio;</l>
               <l n="139">hic umeros truncasque manus et bracchia et ulnas</l>
               <l n="140">et genua et crurum fragmina nuda legit. </l>
               <l n="141">palliolis etiam bibulae siccantur harenae,</l>
               <l n="142">ne quis in infecto pulvere ros maneat,</l>
               <l n="143">si quis et in sudibus recalenti aspergine sanguis</l>
               <l n="144">insidet, hunc omnem spongia pressa rapit,</l>
               <l n="145">nec iam densa sacro quidquam de corpore silva </l>
               <l n="146">obtinet aut plenis fraudat ab exequiis,</l>
               <l n="147">cumque recensetis constaret partibus ille</l>
               <l n="148">corporis integri qui fuerat numerus,</l>
               <l n="149">nec purgata aliquid deberent avia toto</l>
               <l n="150">ex homine extersis frondibus et scopulis, </l>
               <l n="151">metando eligitur tumulo locus: ostia linquunt,</l>
               <l n="152">Roma placet, sanctos quae teneat cineres,</l>
               <l n="153">haud procul extremo culta ad pomeria vallo</l>
               <l n="154">mersa latebrosis crypta patet foveis:</l>
               <l n="155">huius in occultum gradibus via prona reflexis </l>
               <l n="156">ire per anfractus luce latente docet,</l>
               <l n="157">primas namque fores summo tenus intrat hiatu</l>
               <pb n="p.316"/>
               <l n="158">inlustratque dies limina vestibuli,</l>
               <l n="159">inde ubi progressu facili nigrescere visa est</l>
               <l n="160">nox obscura loci per specus ambiguum, </l>
               <l n="161">occurrunt celsis 1 inmissa foramina tectis,</l>
               <l n="162">quae iaciant claros antra super radios,</l>
               <l n="163">quamlibet ancipites texant hinc inde recessus</l>
               <l n="164">arta sub umbrosis atria porticibus,</l>
               <l n="165">at tamen excisi subter cava viscera montis </l>
               <l n="166">crebra terebrato fornice lux penetrat,</l>
               <l n="167">sic datur absentis per subterranea solis</l>
               <l n="168">cernere fulgorem luminibusque frui.</l>
               <l n="169">talibus Hippolyti corpus mandatur opertis,</l>
               <l n="170">propter ubi adposita est ara dicata Deo. </l>
               <l n="171">illa sacramenti donatrix mensa eademque</l>
               <l n="172">custos fida sui martyris adposita</l>
               <l n="173">servat ad aeterni spem vindicis ossa sepulcro,</l>
               <l n="174">pascit item sanctis Tibricolas dapibus,</l>
               <l n="175">mira loci pietas et prompta precantibus ara </l>
               <l n="176">spes hominum placida prosperitate iuvat,</l>
               <l n="177">hic corruptelis animique et corporis aeger</l>
               <l n="178">oravi quotiens stratus, opem merui,</l>
               <l n="179">quod Iactor reditu, quod te, venerande sacerdos,</l>
               <l n="180">conplecti licitum est, scribo quod haec eadem, </l>
               <l n="181">Hippolyto scio me debere, Deus cui Christus</l>
               <l n="182">posse dedit, quod quis postulet, adnuere,</l>
               <l n="183">ipsa, illas animae exuvias quae continet intus,</l>
               <l n="184">aedicula argento fulgurat ex solido,</l>
               <l n="185">praefixit tabulas dives manus aequore levi </l>
               <l n="186">candentes, recavum quale nitet speculum,</l>
               <l n="187">nec Pariis contenta aditus obducere saxis</l>
               <pb n="p.318"/>
               <l n="188">addidit ornando clara talenta operi,</l>
               <l n="189">mane salutatum concurritur: omnis adorat</l>
               <l n="190">pubis; eunt, redeunt solis ad usque obitum. </l>
               <l n="191">conglobat in cuneum Latios simul ac peregrinos</l>
               <l n="192">permixtim populos religionis amor.</l>
               <l n="193">oscula perspicuo figunt inpressa metallo,</l>
               <l n="194">balsama defundunt, fletibus ora rigant.</l>
               <l n="195">iam cum se renovat decursis mensibus annus </l>
               <l n="196">natalemque diem passio festa refert,</l>
               <l n="197">quanta putas studiis certantibus agmina cogi,</l>
               <l n="198">quaeve celebrando vota coire Deo?</l>
               <l n="199">urbs augusta suos vomit effunditque Quirites,</l>
               <l n="200">una et patricios ambitione pari </l>
               <l n="201">confundit plebeia phalanx umbonibus aequis</l>
               <l n="202">discrimen procerum praecipitante fide.</l>
               <l n="203">nec minus Albanis acies se candida portis</l>
               <l n="204">explicat et longis ducitur ordinibus,</l>
               <l n="205">exultant fremitus variarum hinc inde viarum, </l>
               <l n="206">indigena et Picens plebs et Etrusca venit,</l>
               <l n="207">concurrit Samnitis atrox, habitator et altae</l>
               <l n="208">Campanus Capuae, iamque Nolanus adest,</l>
               <l n="209">quisque sua laetus cum coniuge dulcibus et cum</l>
               <l n="210">pigneribus rapidum carpere gestit iter. </l>
               <l n="211">vix capiunt patuli populorum gaudia campi, </l>
               <l n="212">haeret et in magnis densa cohors spatiis,</l>
               <l n="213">angustum tantis illud specus esse catervis</l>
               <l n="214">haud dubium est, ampla fauce licet pateat,</l>
               <l n="215">stat sed iuxta aliud, quod tanta frequentia templum</l>
               <l n="216">tunc adeat cultu nobile regifico, </l>
               <l n="217">parietibus celsum sublimibus atque superba</l>
               <pb n="p.320"/>
               <l n="218">maiestate potens muneribusque opulens.</l>
               <l n="219">ordo columnarum geminus laquearia tecti</l>
               <l n="220">sustinet auratis suppositus trabibus. </l>
               <l n="221">adduntur graciles tecto breviore recessus,</l>
               <l n="222">qui laterum seriem iugiter exsinuent.</l>
               <l n="223">at medios aperit tractus via latior alti</l>
               <l n="224">culminis exsurgens editiore apice.</l>
               <l n="225">fronte sub adversa gradibus sublime tribunal </l>
               <l n="226">tollitur, antistes praedicat unde Deum.</l>
               <l n="227">plena laborantes aegre domus accipit undas,</l>
               <l n="228">artaque confertis aestuat in foribus,</l>
               <l n="229">maternum pandens gremium, quo condat alumnos</l>
               <l n="230">ac foveat fetos adcumulata sinus. </l>
               <l n="231">si bene commemini, colit hunc pulcherrima Roma</l>
               <l n="232">Idibus Augusti mensis, ut ipsa vocat</l>
               <l n="233">prisco more diem, quem te quoque, sancte magister,</l>
               <l n="234">annua festa inter dinumerare velim,</l>
               <l n="235">crede, salutigeros feret hic venerantibus ortus </l>
               <l n="236">lucis honoratae praemia restituens,</l>
               <l n="237">inter sollemnes Cypriani vel Chelidoni</l>
               <l n="238">Eulaliaeque dies currat et iste tibi.</l>
               <l n="239">sic te pro populo, cuius tibi credita vita est,</l>
               <l n="240">orantem Christus audiat omnipotens; </l>
               <l n="241">sic tibi de pleno lupus excludatur ovili,</l>
               <l n="242">agna nec ulla tuum capta gregem minuat;</l>
               <l n="243">sic me gramineo remanentem denique campo</l>
               <pb n="p.322"/>
               <l n="244">sedulus aegrotum pastor ovem referas;</l>
               <l n="245">sic, cum lacteolis caulas conpleveris agnis, </l>
               <l n="246">raptus et ipse sacro sis comes Hippolyto.</l>
            </div>

            <div type="textpart" n="12" subtype="poem">
               <head>Passio Apostolorum Petri et Pauli.</head>
               <l n="1">‘Plus solito coeunt ad gaudia: dic, amice, quid sit.</l>
               <l n="2">Romam per omnem cursitant ovantque.’</l>
               <l n="3">‘Festus apostolici nobis redit hic dies triumphi,</l>
               <l n="4">Pauli atque Petri nobilis cruore,</l>
               <l n="5">unus utrumque dies, pleno tamen innovatus anno, </l>
               <l n="6">vidit superba morte laureatum.</l>
               <l n="7">scit Tiberina palus, quae flumine lambitur propinquo,</l>
               <l n="8">binis dicatum caespitem tropaeis,</l>
               <l n="9">et crucis et gladii testis, quibus inrigans easdem</l>
               <l n="10">bis fluxit imber sanguinis per herbas. </l>
               <l n="11">prima Petrum rapuit sententia legibus Neronis</l>
               <l n="12">pendere iussum praeminente ligno,</l>
               <l n="13">ille tamen veritus celsae decus aemulando mortis</l>
               <l n="14">ambire tanti gloriam Magistri</l>
               <l n="15">exigit ut pedibus mersum caput inprimant supinis, </l>
               <l n="16">quo spectet imum stipitem cerebro.</l>
               <pb n="p.324"/>
               <l n="17">flgitur ergo manus subter, sola versus in cacumen,</l>
               <l n="18">hoc mente maior, quo minor figura.</l>
               <l n="19">noverat ex humili caelum citius solere adiri;</l>
               <l n="20">deiecit ora spiritum daturus. </l>
               <l n="21">ut teres orbis iter flexi rota percucurrit anni</l>
               <l n="22">diemque eundem sol reduxit ortus,</l>
               <l n="23">evomit in iugulum Pauli Nero fervidum furorem,</l>
               <l n="24">iubet feriri gentium magistrum,</l>
               <l n="25">ipse prius sibimet finem cito dixerat futurum: </l>
               <l n="26">' ad Christum eundum est, iam resolvor,' inquit,</l>
               <l n="27">nec mora, protrahitur, poenae datur, inmolatur ense;</l>
               <l n="28">non hora vatem, non dies fefellit,</l>
               <l n="29">dividit ossa duum Tybris sacer ex utraque ripa,</l>
               <l n="30">inter sacrata dum fluit sepulcra. </l>
               <l n="31">dextra Petrum regio tectis tenet aureis receptum</l>
               <l n="32">canens oliva, murmurans fluento.</l>
               <l n="33">namque supercilio saxi liquor ortus excitavit</l>
               <l n="34">fontem perennem chrismatis feracem.</l>
               <l n="35">nunc pretiosa ruit per marmora lubricatque clivum,</l>
               <l n="36">donec virenti fluctuet colymbo. </l>
               <l n="37">interior tumuli pars est, ubi lapsibus sonoris</l>
               <l n="38">stagnum nivali volvitur profundo,</l>
               <l n="39">omnicolor vitreas pictura superne tinguit undas,</l>
               <l n="40">musci relucent et virescit aurum </l>
               <l n="41">cyaneusque latex umbram trahit inminentis ostri:</l>
               <l n="42">credas moveri Auctibus lacunar.</l>
               <pb n="p.326"/>
               <l n="43">pastor oves alit ipse illic gelidi rigore fontis,</l>
               <l n="44">videt sitire quas fluenta Christi,</l>
               <l n="45">parte alia titulum Pauli via servat Ostiensis, </l>
               <l n="46">qua stringit amnis caespitem sinistrum,</l>
               <l n="47">regia pompa loci est; princeps bonus has sacravit arces</l>
               <l n="48">lusitque magnis ambitum talentis,</l>
               <l n="49">bratteolas trabibus sublevit, ut omnis aurulenta</l>
               <l n="50">lux .esset intus, ceu iubar sub ortu. </l>
               <l n="51">subdidit et Parias fulvis laquearibus columnas,</l>
               <l n="52">distinguit illic quas quaternus ordo.</l>
               <l n="53">tum camiros hyalo insigni varie cucurrit arcus:</l>
               <l n="54">sic prata vernis floribus renident.</l>
               <l n="55">ecce duas fidei summo Patre conferente dotes, </l>
               <l n="56">urbi colendas quas dedit togatae.</l>
               <l n="57">aspice, per bifidas plebs Romula funditur plateas,</l>
               <l n="58">lux in duobus fervet una festis,</l>
               <l n="59">nos ad utrumque tamen gressu properemus incitato,</l>
               <l n="60">et his et illis perfruamur hymnis. </l>
               <l n="61">ibimus ulterius qua fert via pontis Hadriani,</l>
               <l n="62">laevam deinde fluminis petemus.</l>
               <l n="63">transtiberina prius solvit sacra pervigil sacerdos,</l>
               <l n="64">mox huc recurrit duplicatque vota.</l>
               <l n="65">haec didicisse sat est Romae tibi: tu domum reversus </l>
               <l n="66">diem bifestum sic colas memento.’</l>
               <pb n="p.328"/>
            </div>

            <div type="textpart" n="13" subtype="poem">
               <head>Passio Cypriani.</head>
               <l n="1">Punica terra tulit, quo splendeat omne quidquid usquam est,</l>
               <l n="2">inde domo Cyprianum, sed decus orbis et magistrum,</l>
               <l n="3">est proprius patriae martyr, sed amore et ore noster,</l>
               <l n="4">incubat in Libya sanguis, sed ubique lingua pollet,</l>
               <l n="5">sola superstes agit de corpore, sola obire nescit, </l>
               <l n="6">dum genus esse hominum Christus sinet et vigere mundum.</l>
               <l n="7">dum liber ullus erit, dum scrinia sacra litterarum,</l>
               <l n="8">te leget omnis amans Christum, tua, Cypriane, discet.</l>
               <l n="9">Spiritus ille Dei, qui Auxerat auctor in prophetas,</l>
               <l n="10">fontibus eloquii te caelitus actus inrigavit. </l>
               <l n="11">o nive candidius linguae genus! o novum saporem!</l>
               <l n="12">ut liquor ambrosius cor mitigat, inbuit palatum,</l>
               <l n="13">sedem animae penetrat, mentem fovet et pererrat artus,</l>
               <l n="14">sic Deus interius sentitur et inditur medullis.</l>
               <l n="15">unde bonum subitum terris dederis, Pater, revela. </l>
               <l n="16">derat apostolicis scriptis opulentus executor:</l>
               <l n="17">cligitur locuples facundia, quae doceret orbem</l>
               <l n="18">quaeque voluminibus Pauli famulata disputaret,</l>
               <l n="19">quo mage cruda hominum praecordia perpolita nossent</l>
               <l n="20">sive timoris opus seu mystica vel profunda Christi. </l>
               <l n="21">unus erat iuvenum doctissimus artibus sinistris,</l>
               <pb n="p.330"/>
               <l n="22">fraude pudicitiam perfringere, nil sacrum putare,</l>
               <l n="23">saepe etiam magicum cantamen inire per sepulcra,</l>
               <l n="24">quo geniale tori ius solveret aestuante nupta,</l>
               <l n="25">luxuriae rabiem tantae cohibet repente Christus, </l>
               <l n="26">discutit et tenebras de pectore, pellit et furorem,</l>
               <l n="27">inplet amore sui, dat credere, dat pudere facti,</l>
               <l n="28">iamque figura alia est quam quae fuit oris et nitoris:</l>
               <l n="29">exuitur tenui vultus cute, transit in severam,</l>
               <l n="30">deflua caesaries conpescitur ad breves capillos, </l>
               <l n="31">ipse modesta loqui, spem quaerere, regulam tenere,</l>
               <l n="32">vivere iustitia Christi, penetrare dogma nostrum,</l>
               <l n="33">his igitur meritis dignissimus usque episcopale</l>
               <l n="34">provehitur solium doctor, capit et sedile summum.</l>
               <l n="35">Valerianus opum princeps erat atque Gallienus; </l>
               <l n="36">constituere simul poenam capitis Deum fatenti.</l>
               <l n="37">milia terrigenum spurcissima iusserant sacrari,</l>
               <l n="38">contra animos populi doctor Cyprianus incitabat,</l>
               <l n="39">ne quis ab egregiae virtutis honore discreparet,</l>
               <l n="40">neu fidei pretium quis sumere degener timeret. </l>
               <l n="41">esse levem cruciatum, si modo conferas futura,</l>
               <l n="42">quae Deus ipse viris intermina fortibus spopondit;</l>
               <l n="43">merce doloris emi spem luminis et diem perennem,</l>
               <l n="44">omne malum volucri cum tempore transvolare cursim,</l>
               <l n="45">nil grave, quod peragi finis facit et quiete donat. </l>
               <l n="46">se fore principium pulchrae necis et ducem cruoris,</l>
               <pb n="p.332"/>
               <l n="47">seque caput gladio submittere, sanguinem dieare;</l>
               <l n="48">qui sociare animam Christo velit, ut eomes sequatur,</l>
               <l n="49">his ubi corda virum Christo calefacta praeparavit,</l>
               <l n="50">ducitur ante alios proconsule perfurente vinetus. </l>
               <l n="51">antra latent Tyriae Carthaginis abditis reposta,</l>
               <l n="52">conscia tartareae caliginis, abdicata soli.</l>
               <l n="53">clausus in his specubus sanctus Cyprianus et eatena</l>
               <l n="54">nexus utramque manum nomen Patris invocat supremi:</l>
               <l n="55">‘omnipotens genitor Christi Deus et creator orbis, </l>
               <l n="56">Christe parens hominis, quem diligis et vetas perire,</l>
               <l n="57">ille ego, vipereis quem tu bonus oblitum venenis,</l>
               <l n="58">criminibus variis tinctum, miseratus abluisti</l>
               <l n="59">iamque tuus fieri mandas, fio Cyprianus alter</l>
               <l n="60">et novus ex veteri nec iam reus aut noeens, ut ante. </l>
               <l n="61">si luteum facili charismate pectus expiasti,</l>
               <l n="62">vise libens tenebris ergastula caeca dissipatis,</l>
               <l n="63">eripe corporeo de carcere vinculisque mundi</l>
               <l n="64">hanc animam, liceat fuso tibi sanguine inmolari,</l>
               <l n="65">ne qua ferum reprimat dementia iudicem, tyranni</l>
               <l n="66">neu sciat invidia mitescere, gloriam negare. </l>
               <l n="67">da quoque ne quis iners sit de grege quem tuum regebam,</l>
               <l n="68">ne cadat inpatiens poenae titubetve quis tuorum,</l>
               <l n="69">incolumem ut numerum reddam tibi debitumque solvam.’</l>
               <l n="70">vocibus his Dominum permoverat; influebat inde </l>
               <pb n="p.334"/>
               <l n="71">Spiritus in populum Carthaginis, auctor acrioris</l>
               <l n="72">ingenii, stimulis ut pectora subditis calerent</l>
               <l n="73">ad decus egregium discrimine sanguinis petendum,</l>
               <l n="74">non trepidare docens nec cedere nec dolore vinei,</l>
               <l n="75">laudis amore rapi, Christum sapere et fidem tueri. </l>
               <l n="76">fama refert foveam campi in medio patere iussam,</l>
               <l n="77">calce vaporifera summos prope margines refertam;</l>
               <l n="78">saxa recocta vomunt ignem niveusque pulvis ardet,</l>
               <l n="79">urere tacta potens et mortifer ex odore flatus,</l>
               <l n="80">adpositam memorant aram fovea stetisse summa </l>
               <l n="81">lege sub hac, salis aut micam, iecur aut suis litarent</l>
               <l n="82">Christicolae, aut mediae sponte inruerent in ima fossae.</l>
               <l n="83">prosiluere alacres cursu rapido simul trecenti,</l>
               <l n="84">gurgite pulvereo mersos liquor aridus voravit</l>
               <l n="85">praeeipitemque globum fundo tenus inplicavit imo.</l>
               <l n="86">corpora candor habet, candor vehit ad superna mentes, </l>
               <l n="87">
                  <q>Candida Massa</q> dehinc dici meruit per omne saeclum.</l>
               <pb n="p.336"/>
               <l n="88">laetior interea iam Thascius ob diem suorum</l>
               <l n="89">sistitur indomiti proconsulis eminus furori,</l>
               <l n="90">edere iussus erat quid viveret: <q>unicultor,</q> inquit,</l>
               <l n="91">
                  <q>trado salutiferi mysteria consecrata Christi.</q>
               </l>
               <l n="92">ille sub haec: ‘satis est iam criminis, ipse confitetur</l>
               <l n="93">Thascius, ipse Iovis fulmen negat, expedite ferrum,</l>
               <l n="94">carnifices, gladio poenam luat hostis idolorum.’</l>
               <l n="95">ille Deo meritas grates agit et canit triumphans. </l>
               <l n="96">flevit abire virum maesta Africa, quo docente facta est</l>
               <l n="97">cultior, eloquio cuius sibi docta gloriatur;</l>
               <l n="98">mox tumulum lacrimans struxit cineresque consecravit.</l>
               <l n="99">desine flere bonum tantum, tenet ille regna caeli,</l>
               <l n="100">nec minus involitat terris nec ab hoc recedit orbe: </l>
               <l n="101">disserit, eloquitur, tractat, docet, instruit, prophetat,</l>
               <l n="102">nec Libyae populos tantum regit; exit usque in ortum</l>
               <l n="103">solis et usque obitum, Gallos fovet, inbuit Britannos,</l>
               <l n="104">praesidet Hesperiae, Christum serit ultimis Hiberis,</l>
               <l n="105">denique doctor humi est, idem quoque martyr in supernis, </l>
               <l n="106">instruit hic homines, illinc pia dona dat patronus.</l>
               <pb n="p.338"/>
            </div>

            <div type="textpart" n="14" subtype="poem">
               <head>Passio Agnetis</head>
               <l n="1">Agnes sepulcrum est Romulea in domo,</l>
               <l n="2">fortis puellae, martyris inclytae.</l>
               <l n="3">conspectu in ipso condita turrium</l>
               <l n="4">servat salutem virgo Quiritium,</l>
               <l n="5">nec non et ipsos protegit advenas </l>
               <l n="6">puro ac fideli pectore supplices.</l>
               <l n="7">duplex corona est praestita martyri:</l>
               <l n="8">intactum ab omni crimine virginal,</l>
               <l n="9">mortis deinde gloria liberae.</l>
               <l n="10">aiunt iugali vix habilem toro </l>
               <l n="11">primis in annis forte puellulam</l>
               <l n="12">Christo calentem fortiter inpiis</l>
               <l n="13">iussis renisam, quo minus idolis</l>
               <l n="14">addicta sacram desereret fidem,</l>
               <l n="15">temptata multis nam prius artibus, </l>
               <l n="16">nunc ore blandi iudicis inlice,</l>
               <l n="17">nunc saevientis carnificis minis,</l>
               <l n="18">stabat feroci robore pertinax</l>
               <l n="19">corpusque duris excruciatibus</l>
               <l n="20">ultro offerebat non renuens mori. </l>
               <l n="21">tum trux tyrannus: <q>si facile est,</q> ait,</l>
               <l n="22">‘poenam subactis ferre doloribus</l>
               <l n="23">et vita vilis spernitur, at pudor</l>
               <l n="24">carus dicatae virginitatis est.</l>
               <l n="25">hanc in lupanar trudere publicum </l>
               <l n="26">certum est, ad aram ni caput applicat</l>
               <l n="27">ac de Minerva iam veniam rogat,</l>
               <l n="28">quam virgo pergit temnere virginem,</l>
               <l n="29">omnis iuventus inruet et novum</l>
               <l n="30">ludibriorum mancipium petet.’</l>
               <l n="31">
                  <q>haud,</q> inquit Agnes, ‘inmemor est ita</l>
               <pb n="p.340"/>
               <l n="32">Christus suorum, perdat ut aureum</l>
               <l n="33">nobis pudorem, nos quoque deserat.</l>
               <l n="34">praesto est pudicis nec patitur sacrae</l>
               <l n="35">integritatis munera pollui. </l>
               <l n="36">ferrum inpiabis sanguine, si voles,</l>
               <l n="37">non inquinabis membra libidine.’</l>
               <l n="38">sic elocutam publicitus iubet</l>
               <l n="39">flexu in plateae sistere virginem.</l>
               <l n="40">stantem refugit maesta frequentia, </l>
               <l n="41">aversa vultus, ne petulantius</l>
               <l n="42">quisquam verendum conspiceret locum.</l>
               <l n="43">intendit unus forte procaciter</l>
               <l n="44">os in puellam nec trepidat sacram</l>
               <l n="45">spectare formam lumine lubrico. </l>
               <l n="46">en ales ignis fulminis in modum</l>
               <l n="47">vibratur ardens atque oculos ferit.</l>
               <l n="48">caecus corusco lumine corruit</l>
               <l n="49">atque in plateae pulvere palpitat.</l>
               <l n="50">tollunt sodales seminecem solo </l>
               <l n="51">verbisque deflent exequialibus.</l>
               <l n="52">ibat triumphans virgo Deum Patrem</l>
               <l n="53">Christumque sacro carmine concinens,</l>
               <l n="54">quod sub profani labe periculi</l>
               <l n="55">castum lupanar nec violabile </l>
               <l n="56">experta victrix virginitas foret.</l>
               <l n="57">sunt qui rogatam rettulerint preces</l>
               <l n="58">fudisse Christo, redderet ut reo</l>
               <l n="59">lucem iacenti: tunc iuveni halitum</l>
               <l n="60">vitae innovatum visibus integris. </l>
               <l n="61">primum sed Agnes hunc habuit gradum</l>
               <l n="62">caelestis aulae, mox alius datur</l>
               <l n="63">ascensus; iram nam furor incitat</l>
               <l n="64">hostis cruenti: <q>vincor,</q> ait gemens,</l>
               <l n="65">‘i, stringe ferrum, miles, et exere </l>
               <pb n="p.342"/>
               <l n="66">praecepta summi regia principis.’</l>
               <l n="67">ut vidit Agnes stare trucem virum</l>
               <l n="68">mucrone nudo, laetior haec ait:</l>
               <l n="69">‘exulto talis quod potius venit</l>
               <l n="70">vesanus, atrox, turbidus armiger, </l>
               <l n="71">quam si veniret languidus ac tener</l>
               <l n="72">mollisque ephebus tinctus aromate,</l>
               <l n="73">qui me pudoris funere perderet.</l>
               <l n="74">hic, hic amator iam, fateor, placet:</l>
               <l n="75">ibo inruentis gressibus obviam, </l>
               <l n="76">nec demorabor vota calentia:</l>
               <l n="77">ferrum in papillas omne recepero</l>
               <l n="78">pectusque ad imum vim gladii traham.</l>
               <l n="79">sic nupta Christo transiliam poli</l>
               <l n="80">omnes tenebras aethere celsior. </l>
               <l n="81">aeterne rector, divide ianuas</l>
               <l n="82">caeli obseratas terrigenis prius,</l>
               <l n="83">ac te sequentem, Christe, animam voca,</l>
               <l n="84">cum virginalem, tum Patris hostiam.’</l>
               <l n="85">sic fata Christum vertice cernuo </l>
               <l n="86">supplex adorat, vulnus ut inminens</l>
               <l n="87">cervix subiret prona paratius.</l>
               <l n="88">ast ille tantam spem peragit manu,</l>
               <l n="89">uno sub ictu nam caput amputat;</l>
               <l n="90">sensum doloris mors cita praevenit. </l>
               <l n="91">exutus inde spiritus emicat</l>
               <l n="92">liberque in auras exilit. angeli</l>
               <l n="93">saepsere euntem tramite candido.</l>
               <l n="94">miratur orbem sub pedibus situm,</l>
               <l n="95">spectat tenebras ardua subditas </l>
               <l n="96">ridetquc solis quod rota circuit,</l>
               <l n="97">quod mundus omnis volvit et inplicat,</l>
               <l n="98">rerum quod atro turbine vivitur,</l>
               <l n="99">quod vana saecli mobilitas rapit:</l>
               <pb n="p.344"/>
               <l n="100">reges, tyrannos, imperia et gradus </l>
               <l n="101">pompasque honorum stulta tumentium,</l>
               <l n="102">argenti et auri vim rabida siti</l>
               <l n="103">cunctis petitam per varium nefas,</l>
               <l n="104">splendore multo structa habitacula,</l>
               <l n="105">inlusa pictae vestis inania, </l>
               <l n="106">iram, timorem, vota, pericula,</l>
               <l n="107">nunc triste longum, nunc breve gaudium,</l>
               <l n="108">livoris atri fumificas faces,</l>
               <l n="109">nigrescit unde spes hominum et decus,</l>
               <l n="110">et, quod malorum taetrius omnium est, </l>
               <l n="111">gentilitatis sordida nubila.</l>
               <l n="112">haec calcat Agnes ac pede proterit</l>
               <l n="113">stans et draconis calce premens caput,</l>
               <l n="114">terrena mundi qui ferus omnia</l>
               <l n="115">spargit venenis mergit et inferis; </l>
               <l n="116">nunc virginali perdomitus solo</l>
               <l n="117">cristas cerebri deprimit ignei</l>
               <l n="118">nec victus audet tollere verticem.</l>
               <l n="119">cingit coronis interea Deus</l>
               <l n="120">frontem duabus martyris innubae: </l>
               <l n="121">unam decemplex edita sexies</l>
               <l n="122">merces perenni lumine conficit,</l>
               <l n="123">centenus extat fructus in altera.</l>
               <l n="124">o virgo felix, o nova gloria,</l>
               <l n="125">caelestis arcis nobilis incola, </l>
               <l n="126">intende nostris conluvionibus</l>
               <l n="127">vultum gemello cum diademate,</l>
               <l n="128">cui posse soli cunctiparens dedit</l>
               <l n="129">castum vel ipsum reddere fornicem,</l>
               <l n="130">purgabor oris propitiabilis </l>
               <l n="131">fulgore, nostrum si iecur inpleas.</l>
               <l n="132">nil non pudicum est quod pia visere</l>
               <l n="133">dignaris almo vel pede tangere.</l>
            </div>
         </div>
      </body>
   </text>
</TEI>
