<?xml version="1.0" encoding="UTF-8"?>
<?xml-model href="http://www.stoa.org/epidoc/schema/8.19/tei-epidoc.rng"
  schematypens="http://relaxng.org/ns/structure/1.0"?>
<?xml-model href="http://www.stoa.org/epidoc/schema/8.19/tei-epidoc.rng"
  schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
      <fileDesc>
         <titleStmt>
            <title>Contra Symmachum</title>
            <author>Prudentius</author>
	           <editor role="editor">H.J. Thomson</editor>
	           <funder n="org:Mellon">The Mellon Foundation</funder>
         </titleStmt>
         <publicationStmt>
		          <publisher>Trustees of Tufts University</publisher>
		          <pubPlace>Medford, MA</pubPlace>
		          <authority>Perseus Project</authority>
		       </publicationStmt>
         <sourceDesc>
            <biblStruct>
               <monogr>
                  <author>Prudentius</author>
                  <title>Prudentius, Vol 1-2</title>
                  <editor>H.J. Thomson</editor>
                  <imprint>
                     <pubPlace>London; Cambridge, Massachusetts</pubPlace>
                     <publisher>Heinemann; Harvard University Press</publisher>
                     <date>1949-1953</date>
                  </imprint>
               </monogr>
               <ref target="https://archive.org/details/prudentiuswithen01pruduoft">Internet Archive</ref>
            </biblStruct>
         </sourceDesc>
      </fileDesc>

      <encodingDesc>
         <refsDecl n="CTS">
            <cRefPattern n="line"
              matchPattern="(\w+).(\w+).(\w+)"
                         replacementPattern="#xpath(/tei:TEI/tei:text/tei:body/tei:div/tei:div[@n='$1']/tei:div[@n='$2']/tei:l[@n='$3'])">
               <p>This pointer pattern extracts book, section and line</p>
            </cRefPattern>
           <cRefPattern n="section"
             matchPattern="(\w+).(\w+)"
             replacementPattern="#xpath(/tei:TEI/tei:text/tei:body/tei:div/tei:div[@n='$1']/tei:div[@n='$2'])">
             <p>This pointer pattern extracts book and section</p>
           </cRefPattern>
           <cRefPattern n="book"
             matchPattern="(\w+)"
             replacementPattern="#xpath(/tei:TEI/tei:text/tei:body/tei:div/tei:div[@n='$1'])">
             <p>This pointer pattern extracts book</p>
           </cRefPattern>
         </refsDecl>
         <refsDecl n="TEI.2">
            <refState unit="card"/>
         </refsDecl>
      </encodingDesc>

      <profileDesc>
         <langUsage>
	           <language ident="lat">Latin</language>
	           <language ident="grc">Greek</language>
         </langUsage>
      </profileDesc>

      <revisionDesc>
         <change who="Thibault Clerice" when="2015-11-18">Bumped URN after CTS and Epidoc conversion</change>
      </revisionDesc>
  </teiHeader>


   <text>
      <body>
         <div xml:lang="lat"
              type="edition"
              n="urn:cts:latinLit:stoa0238.stoa007.perseus-lat2">
            <pb n="v.1.p.344"/>
            <div type="textpart" n="1" subtype="book">
               <div type="textpart" n="pr" subtype="section">
                  <l n="1">Paulus, praeco Dei, qui fera gentium</l>
                  <l n="2">primus corda sacro perdomuit stilo,</l>
                  <l n="3">Christum per populos ritibus asperis</l>
                  <l n="4">inmanes placido dogmate seminans,</l>
                  <l n="5">inmansueta suas ut cerimonias </l>
                  <l n="6">gens pagana Deo sperneret agnito,</l>
                  <l n="7">actus turbinibus forte nigerrimis</l>
                  <l n="8">hibernum pelagus iam rate debili</l>
                  <l n="9">et vim navifragi pertulerat noti.</l>
                  <l n="10">sed cum caerulei proelia gurgitis </l>
                  <l n="11">iussisset Domini dextra quiescere,</l>
                  <l n="12">ad portum fluitans cumba relabitur</l>
                  <l n="13">exponitque solo litoris uvidi</l>
                  <l n="14">contractos pluvio frigore remiges,</l>
                  <l n="15">tunc de litoreis saepibus algidi </l>
                  <l n="16">arentum propere bracchia palmitum</l>
                  <l n="17">convectant rapidos unde focos struant:</l>
                  <l n="18">fascem quisque suum congerit ignibus</l>
                  <l n="19">expectans calidi luxuriam rogi.</l>
                  <l n="20">Paulus, dum fragiles cogere surculos </l>
                  <l n="21">et densere foci congeriem studet,</l>
                  <l n="22">incautam cumulis inseruit manum,</l>
                  <l n="23">torpebat glacie pigra ubi vipera</l>
                  <pb n="v.1.p.346"/>
                  <l n="24">sarmentis laqueos corporis inplicans.</l>
                  <l n="25">quae postquam intepuit fomite fumeo </l>
                  <l n="26">laxavitque ferox colla rigentia,</l>
                  <l n="27">iam flecti facilis, rettulit ad manum</l>
                  <l n="28">vibrato capite spicula dentium.</l>
                  <l n="29">haerentem digiti vulnere mordicus</l>
                  <l n="30">pendentemque gerens Paulus inhorruit. </l>
                  <l n="31">exclamant alii, quod cute livida</l>
                  <l n="32">virus mortiferum serpere crederent.</l>
                  <l n="33">at non intrepidum terret apostolum</l>
                  <l n="34">tristis tam subiti forma periculi.</l>
                  <l n="35">adtollens oculos sidera suspicit </l>
                  <l n="36">Christum sub tacito pectore murmurans,</l>
                  <l n="37">excussumque procul discutit aspidem,</l>
                  <l n="38">abiectus coluber verberat aëra</l>
                  <l n="39">atque oris patuli solvit acumina.</l>
                  <l n="40">mox omnis sanies deserit et dolor </l>
                  <l n="41">ceu nullo laceram vulnere dexteram,</l>
                  <l n="42">siccatusque perit vipereus liquor,</l>
                  <l n="43">hydrum praecipitem dum rotat inpetus,</l>
                  <l n="44">arsurum mediis intulit ignibus.</l>
                  <l n="45">sic nunc post hiemem vimque trucis freti, </l>
                  <l n="46">quo iactata ratis tunc Sapientiae est,</l>
                  <l n="47">cum sub sacricolis territa regibus</l>
                  <l n="48">vix panso poterat currere carbaso</l>
                  <l n="49">adflictosque suos turbine saeculi</l>
                  <l n="50">vectarat rabidis fluctibus innatans, </l>
                  <l n="51">morsum vulnificum lex pia pertulit.</l>
                  <l n="52">occultabat enim se prius abditum</l>
                  <l n="53">virus nec gravidum protulerat caput,</l>
                  <l n="54">contentum involucris atque cubilibus</l>
                  <l n="55">subter conprimere clausa silentia. </l>
                  <l n="56">sed, dum forte latens inpietas riget,</l>
                  <l n="57">dextram Iustitiae pigra momorderat</l>
                  <pb n="v.1.p.348"/>
                  <l n="58">succensi stomacho fellis inaestuans.</l>
                  <l n="59">heu, quam catholicam nil prope profuit</l>
                  <l n="60">puppem nasse sacri remigio stili </l>
                  <l n="61">quem Paulus variis gentibus edidit!</l>
                  <l n="62">vix portu placido tuta quieverat</l>
                  <l n="63">victrix edomitis mille furoribus,</l>
                  <l n="64">vix adstricta suis iam retinaculis</l>
                  <l n="65">vectores stabili condiderat solo: </l>
                  <l n="66">erumpit subito triste periculum,</l>
                  <l n="67">nam dum praecalidos igniculos sibi</l>
                  <l n="68">solvendis adolent et senio et gelu,</l>
                  <l n="69">dum virgas steriles atque superfluas</l>
                  <l n="70">flammis de fidei palmite concremant, </l>
                  <l n="71">ut concreta vagis vinea crinibus</l>
                  <l n="72">silvosi inluviem poneret idoli,</l>
                  <l n="73">palpavit nimius perniciem tepor.</l>
                  <l n="74">seps insueta subit serpere flexibus</l>
                  <l n="75">et vibrare sagax eloquii caput: </l>
                  <l n="76">sed dextra inpatiens vulneris inritos</l>
                  <l n="77">oris rhetorici depulit halitus;</l>
                  <l n="78">effusum ingenii virus inaniter</l>
                  <l n="79">summa Christicolis in cute substitit.</l>
                  <l n="80">Salvator generis Romulei, precor, </l>
                  <l n="81">qui cunctis veniam das pereuntibus,</l>
                  <l n="82">qui nullum statuis non operis tui</l>
                  <l n="83">mortalem, facili quem releves manu,</l>
                  <l n="84">huius, si potis est, iam miserescito</l>
                  <l n="85">praeruptam in foveam praecipitis viri. </l>
                  <l n="86">spirat sacrilegis flatibus inscius</l>
                  <l n="87">erroresque suos indocilis fovet,</l>
                  <l n="88">obtestor, iubeas ne citus inpetus</l>
                  <l n="89">arsurum mediis inferat ignibus.</l>
               </div>
               <pb n="v.1.p.350"/>
               <div type="textpart" n="1" subtype="section">
                  <l n="1">Credebam vitiis aegram gentilibus urbem</l>
                  <l n="2">iam satis antiqui pepulisse pericula morbi</l>
                  <l n="3">nec quidquam restare mali, postquam medicina</l>
                  <l n="4">principis inmodicos sedarat in arce dolores,</l>
                  <l n="5">sed quoniam renovata lues turbare salutem </l>
                  <l n="6">temptat Romulidum, patris inploranda medella est,</l>
                  <l n="7">ne sinat antiquo Romam squalere veterno</l>
                  <l n="8">neve togas procerum fumoque et sanguine tingui.</l>
                  <l n="9">inclitus ergo parens patriae, moderator et orbis,</l>
                  <l n="10">nil egit prohibendo vagas ne pristinus error </l>
                  <l n="11">crederet esse deum nigrante sub aere formas,</l>
                  <l n="12">aut elementorum naturam, quae Patris ars est</l>
                  <l n="13">omnigeni, summa pro maiestate sacraret,</l>
                  <l n="14">vir solus cui cura fuit ne publica morum</l>
                  <l n="15">plaga cicatricem summa leviter cute clausam </l>
                  <l n="16">duceret, et latebram tabentis vulneris alte</l>
                  <l n="17">inpressam penitusque putri de pure peresam</l>
                  <l n="18">iuncta superficies medico fallente foveret,</l>
                  <l n="19">sed studuit quo pars hominis generosior intus</l>
                  <l n="20">viveret atque animam letali peste piatam </l>
                  <l n="21">nosset ab interno tutam servare veneno?</l>
                  <l n="22">illa tyrannorum fuerat medicina, videre</l>
                  <l n="23">quis status ante oculos praesentibus ac perituris</l>
                  <l n="24">conpeteret rebus, nec curam adhibere futuris.</l>
                  <l n="25">heu, male de populo meriti, male patribus ipsis </l>
                  <l n="26">blanditi, quos praecipites in Tartara mergi</l>
                  <l n="27">cum Iove siverunt multa et cum plebe deorum!</l>
                  <pb n="v.1.p.352"/>
                  <l n="28">ast hic imperium protendit latius aevo</l>
                  <l n="29">posteriore suis cupiens sancire salutem.</l>
                  <l n="30">nimirum pulchre quidam doctissimus ‘esset </l>
                  <l n="31">publica res,’ inquit, ‘tunc fortunata satis, si</l>
                  <l n="32">vel reges saperent vel regnarent sapientes.’</l>
                  <l n="33">estne ille e numero paucorum qui diadema</l>
                  <l n="34">sortiti aetheriae coluerunt dogma sophiae?</l>
                  <l n="35">contigit ecce hominum generi gentique togatae </l>
                  <l n="36">dux sapiens, felix nostrae res publica Romae</l>
                  <l n="37">iustitia regnante viget. parete magistro</l>
                  <l n="38">sceptra gubernanti. monet ut deterrimus error</l>
                  <l n="39">utque superstitio veterum procul absit avorum,</l>
                  <l n="40">nec putet esse deum, nisi qui super omnia summus </l>
                  <l n="41">emineat magnique inmensa creaverit orbis.</l>
                  <l n="42">num melius Saturnus avos rexisse Latinos</l>
                  <l n="43">creditur, edictis qui talibus informavit</l>
                  <l n="44">agrestes animos et barbara corda virorum?</l>
                  <l n="45">‘sum deus. advenio fugiens, praebete latebras, </l>
                  <l n="46">occultate senem nati feritate tyranni</l>
                  <l n="47">deiectum solio, placet hic fugitivus et exul</l>
                  <l n="48">ut lateam, genti atque loco Latium dabo nomen,</l>
                  <l n="49">vitibus incurvum, si qua est ea cura, putandis</l>
                  <l n="50">procudam chalybem, necnon et moenia vestri </l>
                  <pb n="v.1.p.354"/>
                  <l n="51">fluminis in ripa statuam Saturnia vobis.</l>
                  <l n="52">vos nemus adpositasque meo sub honore sacrantes</l>
                  <l n="53">(sum quianam Caelo genitus) celebrabitis aras.’</l>
                  <l n="54">inde deos, quorum patria spectata sepulcra</l>
                  <l n="55">scimus, in aere hebetes informavere minores, </l>
                  <l n="56">advena quos profugus gignens et equina libido</l>
                  <l n="57">intulit Italiae: Tuscis namque ille puellis</l>
                  <l n="58">primus adhinnivit simulato numine moechus.</l>
                  <l n="59">mox patre deterior silvosi habitator Olympi</l>
                  <l n="60">Iuppiter incesta spurcavit labe Lacaenas, </l>
                  <l n="61">nunc bove subvectam rapiens ad crimen amatam,</l>
                  <l n="62">nunc tener ac pluma levior blandosque susurros</l>
                  <l n="63">in morem recinens suave inmorientis oloris,</l>
                  <l n="64">capta quibus volucrem virguncula ferret amorem,</l>
                  <l n="65">nunc foribus surdis, sera quas vel pessulus artis </l>
                  <l n="66">firmarat cuneis, per tectum dives amator</l>
                  <l n="67">imbricibus ruptis undantis desuper auri</l>
                  <l n="68">infundens pluviam gremio excipientis amicae,</l>
                  <l n="69">armigero modo sordidulam curante rapinam</l>
                  <l n="70">conpressu inmundo miserum adficiens catamitum, </l>
                  <l n="71">pelice iam puero magis indignante sorore,</l>
                  <l n="72">haec causa est et origo mali, quod saecla vetusto</l>
                  <l n="73">hospite regnante crudus stupor aurea finxit,</l>
                  <l n="74">quodque novo ingenio versutus Iuppiter astus</l>
                  <l n="75">multiplices variosque dolos texebat, ut illum, </l>
                  <pb n="v.1.p.356"/>
                  <l n="76">vertere cum vellet pellem faciemque, putarent</l>
                  <l n="77">esse bovem, praedari aquilam, concumbere cycnum,</l>
                  <l n="78">et nummos fieri et gremium penetrare puellae,</l>
                  <l n="79">nam quid rusticitas non crederet indomitorum</l>
                  <l n="80">stulta virum, pecudes inter ritusque ferinos </l>
                  <l n="81">dedere sueta animum diae rationis egenum?</l>
                  <l n="82">in quamcumque fidem nebulonis callida traxit</l>
                  <l n="83">nequitia, infelix facilem gens praebuit aurem.</l>
                  <l n="84">successit Iovis imperio corruptior aetas,</l>
                  <l n="85">quae docuit rigidos vitiis servire colonos. </l>
                  <l n="86">expertes furandi homines hac inbuit arte</l>
                  <l n="87">Mercurius, Maia genitus; nunc magnus habetur</l>
                  <l n="88">ille deus, cuius dedit experientia fures,</l>
                  <l n="89">necnon Thessalicae doctissimus ille magiae</l>
                  <l n="90">traditur extinctas sumptae moderamine virgae </l>
                  <l n="91">in lucem revocasse animas, Cocytia leti</l>
                  <l n="92">iura resignasse sursum revolantibus umbris,</l>
                  <l n="93">ast alias damnasse neci penitusque latenti</l>
                  <l n="94">inmersisse chao. facit hoc ad utrumque peritus</l>
                  <l n="95">ut fuerit geminoque armarit crimine vitam; </l>
                  <l n="96">murmure nam magico tenues excire figuras</l>
                  <l n="97">atque sepulcrales scite incantare favillas,</l>
                  <l n="98">vita itidem spoliare alios ars noxia novit,</l>
                  <l n="99">artificem scelerum simplex mirata vetustas</l>
                  <l n="100">supra hominem coluit, simulans per nubila ferri </l>
                  <l n="101">aligerisque leves pedibus transcurrere ventos.</l>
                  <pb n="v.1.p.358"/>
                  <l n="102">ecce deum in numero formatus et aeneus adstat</l>
                  <l n="103">Graius homo augustaque Numae praefulget in arce.</l>
                  <l n="104">strenuus exculti dominus quidam fuit agri</l>
                  <l n="105">hortorumque opibus memorabilis; hic tamen idem </l>
                  <l n="106">scortator nimius multaque libidine suetus</l>
                  <l n="107">rusticolas vexare lupas interque salicta</l>
                  <l n="108">et densas saepes obscena cubilia inire;</l>
                  <l n="109">indomitum intendens animum semperque paratum</l>
                  <l n="110">ad facinus nunquam calidis dabat otia venis. </l>
                  <l n="111">hic deus e patrio praenobilis Hellesponto</l>
                  <l n="112">venit ad usque Italos sacris cum turpibus hortos;</l>
                  <l n="113">sinum lactis et haec votorum liba quotannis</l>
                  <l n="114">accipit ac ruris servat vineta Sabini,</l>
                  <l n="115">turpiter adfixo pudeat quem visere ramo. </l>
                  <l n="116">Herculeus mollis pueri famosus amore</l>
                  <l n="117">ardor et in transtris iactata efferbuit Argo,</l>
                  <l n="118">nec maris erubuit Nemea sub pelle fovere</l>
                  <l n="119">concubitus et Hylan pereuntem quaerere caelebs.</l>
                  <l n="120">nunc Saliis cantuque domus Pinaria templum </l>
                  <l n="121">collis Aventini convexa in sede frequentat.</l>
                  <l n="122">Thebanus iuvenis superatis fit deus Indis,</l>
                  <l n="123">successu dum victor ovans lascivit et aurum</l>
                  <l n="124">captivae gentis revehit spoliisque superbus</l>
                  <pb n="v.1.p.360"/>
                  <l n="125">diffluit in luxum cum semiviro comitatu </l>
                  <l n="126">atque avidus vini multo se proluit haustu,</l>
                  <l n="127">gemmantis paterae spumis mustoque Falerno</l>
                  <l n="128">perfundens biiugum rorantia terga ferarum,</l>
                  <l n="129">his nunc pro meritis Baccho caper omnibus aris</l>
                  <l n="130">caeditur et virides discindunt ore chelydros </l>
                  <l n="131">qui Bromium placare volunt, quod et ebria iam tunc</l>
                  <l n="132">ante oculos regis satyrorum insania fecit,</l>
                  <l n="133">et fecisse reor stimulis furialibus ipsas</l>
                  <l n="134">maenadas inflammante mero in scelus omne rotatas.</l>
                  <l n="135">hoc circumsaltante choro temulentus adulter </l>
                  <l n="136">invenit expositum secreti in litoris acta</l>
                  <l n="137">corporis egregii scortum, quod perfidus illic</l>
                  <l n="138">liquerat incesto iuvenis satiatus amore.</l>
                  <l n="139">hanc iubet adsumptam fervens post vina Neaeram</l>
                  <l n="140">secum in deliciis fluitantis stare triumphi, </l>
                  <l n="141">regalemque decus capitis gestare coronam.</l>
                  <l n="142">mox Ariadnaeus stellis caelestibus ignis</l>
                  <l n="143">additur: hoc pretium noctis persolvit honore</l>
                  <l n="144">Liber, ut aetherium meretrix inluminet axem.</l>
                  <l n="145">tantum posse omnes illo sub tempore reges </l>
                  <l n="146">indocilis fatui ducebat ineptia vulgi,</l>
                  <l n="147">ut transire suis cum sordibus induperator</l>
                  <l n="148">posset in aeternum caeli super ardua regnum,</l>
                  <l n="149">regia tunc omnis vim maiestatis et omnis,</l>
                  <l n="150">parva licet, caeli imperium retinere potestas </l>
                  <l n="151">credita: ture etiam ducibus parvoque sacello</l>
                  <l n="152">inpertitus honos, quem dum metus aut amor aut spes</l>
                  <l n="153">adcumulant, longum miseris processit in aevum</l>
                  <pb n="v.1.p.362"/>
                  <l n="154">mos patrius: coepit falsae pietatis imago</l>
                  <l n="155">ire per ignaros nebuloso errore nepotes; </l>
                  <l n="156">tum quia, quae vivis veneratio regibus ante</l>
                  <l n="157">contigerat, functis eadem iam munere lucis</l>
                  <l n="158">cessit et ad nigras altaria transtulit urnas.</l>
                  <l n="159">inde puellarum ludibria, pignera, partus,</l>
                  <l n="160">et furtivus amor iuvenum et deprensa iugalis </l>
                  <l n="161">corruptela tori, quoniam regalibus aula</l>
                  <l n="162">fervere tunc vitiis solita est, nec perdita luxu</l>
                  <l n="163">divorum suboles sancti meminisse pudoris.</l>
                  <l n="164">atque ut, Roma, tuos caelesti ex sede parentes,</l>
                  <l n="165">quis te semideam iactant auctoribus ortam, </l>
                  <l n="166">praestringam breviter, Gradivum vel Cytheream,</l>
                  <l n="167">ille sacerdotem violat, contra illa marito</l>
                  <l n="168">subcumbit Phrygio, coitus fuit inpar utrique:</l>
                  <l n="169">nec terrestre deam decuit mortalis obire</l>
                  <l n="170">coniugium, nec caelicolam descendere ephebum </l>
                  <l n="171">virginis ad vitium furtivoque igne calere,</l>
                  <l n="172">sed venus augusto de sanguine femina vili</l>
                  <l n="173">privatoque viro vetitum per dedecus haesit;</l>
                  <l n="174">et, si Rhea sacram lascivi Martis amore</l>
                  <l n="175">lusa pudicitiam fluviali amisit in ulva, </l>
                  <l n="176">crediderim generosae aliquem stirpis, sed eundem</l>
                  <l n="177">moribus infamem, conpressa virgine per vim</l>
                  <l n="178">se dixisse deum, ne stuprum numinis ullus</l>
                  <l n="179">obicere auderet turpi miseraeque puellae,</l>
                  <l n="180">haec Italos induxit avos vel fama vel error, </l>
                  <l n="181">Martia Romuleo celebrarent ut sacra campo,</l>
                  <pb n="v.1.p.364"/>
                  <l n="182">utque Palatinis Capitolia condita saxis</l>
                  <l n="183">signarent titulo proavi Iovis atque Pelasgae</l>
                  <l n="184">Palladis et Libyca Iunonem ex arce vocarent,</l>
                  <l n="185">cognatos de Marte deos, Veneris quoque nudum </l>
                  <l n="186">accirent proceres Erycino e vertice signum,</l>
                  <l n="187">utque deum mater Phrygia veheretur ad Ida,</l>
                  <l n="188">Bacchica de viridi peterentur ut orgia Naxo.</l>
                  <l n="189">facta est terrigenae domus unica maiestatis,</l>
                  <l n="190">et tot templa deum Romae quot in orbe sepulcra </l>
                  <l n="191">heroum numerare licet; quos fabula manes</l>
                  <l n="192">nobilitat, noster populus veneratus adorat.</l>
                  <l n="193">hos habuere deos Ancus, Numitor, Numa, Tullus,</l>
                  <l n="194">talia Pergameas fugerunt numina flammas,</l>
                  <l n="195">sic Vesta est, sic Palladium, sic umbra penatum, </l>
                  <l n="196">talis et antiquum servavit terror asylum.</l>
                  <l n="197">ut semel obsedit gentilia pectora patrum</l>
                  <l n="198">vana superstitio, non interrupta cucurrit</l>
                  <l n="199">aetatum per mille gradus, tener horruit heres</l>
                  <l n="200">et coluit quidquid sibimet venerabile cani </l>
                  <pb n="v.1.p.366"/>
                  <l n="201">monstrarant atavi; puerorum infantia primo</l>
                  <l n="202">errorem cum lacte bibit, gustaverat inter</l>
                  <l n="203">vagitus de farre molae, saxa inlita ceris</l>
                  <l n="204">viderat unguentoque lares umescere nigros.</l>
                  <l n="205">formatum Fortunae habitum cum divite cornu </l>
                  <l n="206">sacratumque domi lapidem consistere parvus</l>
                  <l n="207">spectarat matremque illic pallere precantem,</l>
                  <l n="208">mox umeris positus nutricis trivit et ipse</l>
                  <l n="209">inpressis silicem labris, puerilia vota</l>
                  <l n="210">fudit opesque sibi caeca de rupe poposcit, </l>
                  <l n="211">persuasumque habuit, quod quis velit, inde petendum.</l>
                  <l n="212">numquam oculos animumque levans rationis ad arcem</l>
                  <l n="213">rettulit, insulsum tenuit sed credulus usum,</l>
                  <l n="214">privatos celebrans agnorum sanguine divos,</l>
                  <l n="215">iamque domo egrediens, ut publica festa diesque </l>
                  <l n="216">et ludos stupuit celsa et Capitolia vidit</l>
                  <l n="217">laurigerosque deum templis adstare ministros</l>
                  <l n="218">ac Sacram resonare Viam mugitibus ante</l>
                  <l n="219">delubrum Romae (colitur nam sanguine et ipsa</l>
                  <l n="220">more deae, nomenque loci ceu numen habetur, </l>
                  <l n="221">atque urbis Venerisque pari se culmine tollunt</l>
                  <l n="222">templa, simul geminis adolentur tura deabus),</l>
                  <l n="223">vera ratus quaecumque fiant auctore senatu,1</l>
                  <l n="224">contulit ad simulacra fidem dominosque putavit</l>
                  <pb n="v.1.p.368"/>
                  <l n="225">aetheris, horrifico qui stant ex ordine vultu. </l>
                  <l n="226">illic Alcides, spoliatis Gadibus hospes</l>
                  <l n="227">Arcadiae, fulvo aere riget, gemini quoque fratres</l>
                  <l n="228">corrupta de matre nothi, Ledeia proles</l>
                  <l n="229">nocturnique equites, celsae duo numina Romae,</l>
                  <l n="230">inpendent retinente veru, magnique triumphi </l>
                  <l n="231">nuntia suffuso figunt vestigia plumbo,</l>
                  <l n="232">adsistunt etiam priscorum insignia regum, </l>
                  <l n="233">ros, Italus, Ianusque bifrons, genitorque Sabinus,</l>
                  <l n="234">Saturnusque senex, maculoso et corpore Picus,</l>
                  <l n="235">coniugis epotum sparsus per membra venenum. </l>
                  <l n="236">omnibus ante pedes posita est sua cuique vetusta</l>
                  <l n="237">arula. Iano etiam celebri de mense litatur</l>
                  <l n="238">auspiciis epulisque sacris, quas inveterato,</l>
                  <l n="239">heu miseri, sub honore agitant, et gaudia ducunt</l>
                  <l n="240">festa Kalendarum, sic observatio crevit </l>
                  <l n="241">ex atavis quondam male coepta, deinde secutis</l>
                  <l n="242">tradita temporibus serisque nepotibus aucta,</l>
                  <l n="243">traxerunt longam corda inconsulta catenam,</l>
                  <l n="244">mosque tenebrosus vitiosa in saecula fluxit.</l>
                  <l n="245">hunc morem veterum docili iam aetate secuta </l>
                  <l n="246">posteritas mense atque adytis et flamine et aris</l>
                  <l n="247">Augustum coluit, vitulo placavit et agno,</l>
                  <l n="248">strata ad pulvinar iacuit, responsa poposcit.</l>
                  <pb n="v.1.p.370"/>
                  <l n="249">testantur tituli, produnt consulta senatus</l>
                  <l n="250">Caesareum Iovis ad speciem statuentia templum. </l>
                  <l n="251">adiecere sacrum fieret quo Livia Iuno,</l>
                  <l n="252">non minus infamis thalami sortita cubile</l>
                  <l n="253">quam cum fraterno caluit Saturnia lecto,</l>
                  <l n="254">nondum maternam partu vacuaverat alvum</l>
                  <l n="255">conceptamque viri subolem paritura gerebat. </l>
                  <l n="256">pronuba iam gravidae fulcrum et geniale parantur;</l>
                  <l n="257">iam sponsus saliente utero nubentis amicos</l>
                  <l n="258">advocat, haud sterilem certus fore iam sibi pactam.</l>
                  <l n="259">vitricus antevenit tardum praefervidus ortum</l>
                  <l n="260">privigni nondum geniti; mox editur inter </l>
                  <l n="261">Fescennina novo proles aliena marito,</l>
                  <l n="262">idque deum sortes, id Apollinis antra dederunt</l>
                  <l n="263">consilium: nunquam melius nam cedere taedas</l>
                  <l n="264">responsum est, quam cum praegnans nova nupta iugatur.</l>
                  <l n="265">hanc tibi, Roma, deam titulis et honore sacratam </l>
                  <l n="266">perpetuo Floras inter Veneresque creasti!</l>
                  <l n="267">nec mirum: quis enim sapiens dubitaverat illas</l>
                  <l n="268">mortali de stirpe satas vixisse, et easdem</l>
                  <l n="269">laude venustatis claras in amoribus usque</l>
                  <l n="270">ad famae excidium formae nituisse decore? </l>
                  <l n="271">quid loquar Antinoum caelesti in sede locatum,</l>
                  <l n="272">illum delicias nunc divi principis, illum</l>
                  <pb n="v.1.p.372"/>
                  <l n="273">purpureo in gremio spoliatum sorte virili,</l>
                  <l n="274">Hadrianique dei Ganymedem, non cyathos dis</l>
                  <l n="275">porgere sed medio recubantem cum Iove fulcro </l>
                  <l n="276">nectaris ambrosii sacrum potare Lyaeum, </l>
                  <l n="277">umque suo in templis vota exaudire marito?</l>
                  <l n="278">ergo his auspicibus Traianus, Nerva, Severus</l>
                  <l n="279">et Titus et fortes gesserunt bella Nerones,</l>
                  <l n="280">quos terrena viros inlustres gloria fecit </l>
                  <l n="281">et virtus fragilis provexit in ardua famae,</l>
                  <l n="282">adscita e 1 terris sub religione iacentes!</l>
                  <l n="283">quam pudet hoc illis persuasum talibus, ut se</l>
                  <l n="284">Romanasque acies censerent Martis amore</l>
                  <l n="285">posse regi, dum se Paphiae male blandus adulter </l>
                  <l n="286">venditat Aeneadasque suos successibus auget!</l>
                  <l n="287">felices, si cuncta Deo sua prospera Christo</l>
                  <l n="288">principe disposita scissent, qui currere regna</l>
                  <l n="289">certis ducta modis Romanorumque triumphos 2</l>
                  <l n="290">crescere et inpletis voluit se infundere saeclis! </l>
                  <l n="291">sed caligantes animas et luce carentes</l>
                  <l n="292">in Iovis Augustique adytis templisque duarum</l>
                  <l n="293">Iunonum Martisque etiam venerisque sacellis</l>
                  <l n="294">mactatas taetro leti inmersere barathro,</l>
                  <l n="295">supremum regimen crassis in partibus orbis </l>
                  <l n="296">esse rati mersoque poli consistere fundo.</l>
                  <l n="297">quidquid humus, quidquid pelagus mirabile gignunt,</l>
                  <l n="298">id duxere deos. colles, freta, flumina, flammas,</l>
                  <l n="299">haec sibi per varias formata elementa figuras</l>
                  <l n="300">constituere patres, hominumque vocabula mutis </l>
                  <pb n="v.1.p.374"/>
                  <l n="301">scripserunt statuis, vel Neptunum vocitantes</l>
                  <l n="302">oceanum, vel Cyaneas cava flumina Nymphas,</l>
                  <l n="303">vel silvas Dryadas, vel devia rura Napaeas.</l>
                  <l n="304">ipse ignis, nostrum factus qui servit ad usum,</l>
                  <l n="305">Vulcanus perhibetur et in virtute superna </l>
                  <l n="306">fingitur ac delubra, deus et nomine et ore</l>
                  <l n="307">adsimilatus, habet, necnon regnare caminis</l>
                  <l n="308">fertur et Aeoliae summus faber esse vel Aetnae</l>
                  <l n="309">est qui conspicuis superos quaesivit in astris,</l>
                  <l n="310">ausus habere deum solem; cui tramite certo </l>
                  <l n="311">condicio inposita est vigilem tolerare laborem</l>
                  <l n="312">visibus obiectum mortalibus, orbe rotundo</l>
                  <l n="313">praecipitem teretique globo per inane volantem</l>
                  <l n="314">et, quod nemo negat, mundo caeloque minorem,</l>
                  <l n="315">area maior enim quam qui percurrit in illa, </l>
                  <l n="316">et longe campi spatium diffusius in quo</l>
                  <l n="317">emicat ac volucri fervens rota volvitur axe.</l>
                  <l n="318">quamvis nonnullis placeat terram breviorem</l>
                  <l n="319">dicere circuitu quam sit pulcherrimus ille</l>
                  <l n="320">circulus, et flammas inmensi sideris ultra </l>
                  <l n="321">telluris normam porrecto extendere gyro,</l>
                  <l n="322">numne etiam caeli minor et contractior orbis,</l>
                  <l n="323">cuius planitiem longo transmittere tractu</l>
                  <l n="324">circinus excurrens meta interiore laborat?</l>
                  <l n="325">ille Deus verus, quo non est grandior ulla </l>
                  <l n="326">materies, qui fine caret, qui praesidet omni</l>
                  <l n="327">naturae, qui cuncta simul concludit et inplet.</l>
                  <l n="328">solem certa tenet regio, plaga certa coërcet,</l>
                  <l n="329">temporibus variis distinguitur: aut subit ortu</l>
                  <pb n="v.1.p.376"/>
                  <l n="330">aut ruit occasu, latet aut sub nocte recurrens; </l>
                  <l n="331">nec torquere facem potis est ad signa trionum</l>
                  <l n="332">orbe nec obliquo portas aquilonis adire</l>
                  <l n="333">nec solitum conversus iter revocare retrorsum,</l>
                  <l n="334">hic erit ergo deus, praescriptis lege sub una</l>
                  <l n="335">deditus officiis? libertas laxior ipsi </l>
                  <l n="336">concessa est homini, formam cui flectere vitae</l>
                  <l n="337">atque voluntatis licitum est, seu tramite dextro</l>
                  <l n="338">scandere seu laevo malit decurrere campo,</l>
                  <l n="339">sumere seu requiem seu continuare laborem,</l>
                  <l n="340">seu parere Deo sive in contraria verti. </l>
                  <l n="341">ista ministranti regimen solemne dierum</l>
                  <l n="342">haudquaquam soli datur a factore potestas,</l>
                  <l n="343">sed famulus subiectus agit quodcumque necesse est.</l>
                  <l n="344">hoc sidus currum rapidasque agitare quadrigas</l>
                  <l n="345">commenti et radios capitis et verbera dextrae, </l>
                  <l n="346">et frenos phalerasque et equorum pectora anhela</l>
                  <l n="347">aeris inaurati vel marmoris aut orichalci</l>
                  <l n="348">iusserunt nitido fulgere polita metallo.</l>
                  <l n="349">post trabeas et eburnam aquilam sellamque curulem</l>
                  <l n="350">cernuat ora senex barbatus et oscula figit </l>
                  <l n="351">cruribus aenipedum, si fas est credere, equorum,</l>
                  <l n="352">inmotasque rotas et flecti nescia lora</l>
                  <l n="353">aut ornat redimita rosis aut ture vaporat.</l>
                  <l n="354">hoc tamen utcumque est tolerabile, quid, quod et ipsae</l>
                  <l n="355">dant tibi, Roma, deos inferni gurgitis umbrae? </l>
                  <l n="356">Eumenidum domina Stygio caput exerit antro</l>
                  <l n="357">rapta ad tartarei thalamum Proserpina regis,</l>
                  <l n="358">et, si quando suos dignatur adire Quirites,</l>
                  <l n="359">placatur vaccae sterilis cervice resecta,</l>
                  <pb n="v.1.p.378"/>
                  <l n="360">et regnare simul caeloque Ereboque putatur, </l>
                  <l n="361">nunc bigas frenare boves, nunc saeva sororum</l>
                  <l n="362">agmina vipereo superis inmittere flagro,</l>
                  <l n="363">nunc etiam volucres caprearum in terga sagittas</l>
                  <l n="364">spargere, terque suas eadem variare figuras,</l>
                  <l n="365">denique cum Luna est, sublustri splendet amictu; </l>
                  <l n="366">cum succincta iacit calamos, Latonia virgo est;</l>
                  <l n="367">cum subnixa sedet solio, Plutonia coniunx</l>
                  <l n="368">imperitat Furiis et dictat iura Megaerae.</l>
                  <l n="369">si verum quaeris, Triviae sub nomine daemon</l>
                  <l n="370">tartareus colitur, qui te modo raptat ad aethram </l>
                  <l n="371">sidereoque deum venerandum suadet in astro,</l>
                  <l n="372">per silvas modo mortiferi discurrere mundi</l>
                  <l n="373">erroresque sequi subigit nemorumque putare</l>
                  <l n="374">esse deam, quae corda hominum pavitantia figat</l>
                  <l n="375">quaeque feras perimat letali vulnere mentes, </l>
                  <l n="376">depressos modo subter humum formidine sensus</l>
                  <l n="377">obruit, inplorent ut numina lucis egena</l>
                  <l n="378">seque potestati committant noctis opertae.</l>
                  <l n="379">respice terrifici scelerata sacraria Ditis,</l>
                  <l n="380">cui cadit infausta fusus gladiator harena, </l>
                  <l n="381">heu, male lustratae Phlegethontia victima Romae!</l>
                  <l n="382">nam quid vesani sibi vult ars inpia ludi?</l>
                  <l n="383">quid mortes iuvenum? quid sanguine pasta voluptas?</l>
                  <l n="384">quid pulvis caveae semper funebris, et illa</l>
                  <l n="385">amphitheatralis spectacula tristia pompae? </l>
                  <l n="386">nempe Charon iugulis miserorum se duce dignas</l>
                  <pb n="v.1.p.380"/>
                  <l n="387">accipit inferias placatus crimine sacro,</l>
                  <l n="388">hae sunt deliciae Iovis infernalis, in istis</l>
                  <l n="389">arbiter obscuri placidus requiescit Averni.</l>
                  <l n="390">nonne pudet regem populum sceptrisque potentem </l>
                  <l n="391">talia pro patriae censere litanda salute,</l>
                  <l n="392">religionis opem subternis poscere ab antris?</l>
                  <l n="393">evocat, heu, poenis tenebrosa ex sede ministrum</l>
                  <l n="394">interitus, speciosa hominum cui funera donet.</l>
                  <l n="395">incassum arguere iam Taurica sacra solemus: </l>
                  <l n="396">funditur humanus Latiari in munere sanguis,</l>
                  <l n="397">consessusque ille spectantum solvit ad aram</l>
                  <l n="398">Plutonis fera vota sui. quid sanctius ara</l>
                  <l n="399">quae bibit egestum per mystica tela cruorem?</l>
                  <l n="400">anne fides dubia est tibi sub caligine caeca </l>
                  <l n="401">esse deum, quem tu tacitis rimeris in umbris?</l>
                  <l n="402">ecce, deos manes cur infitiaris haberi?</l>
                  <l n="403">ipsa patrum monumenta probant: Dis Manibus illic</l>
                  <l n="404">marmora secta lego, quacumque Latina vetustos</l>
                  <l n="405">custodit cineres densisque Salaria bustis. </l>
                  <l n="406">dic, quibus hunc scribis titulum, nisi quod trucis Orci</l>
                  <l n="407">imperium verae ceu maiestatis adoras?</l>
                  <l n="408">en quibus inplicita squalebat regia summi</l>
                  <l n="409">imperii fractis maiorum ab origine sacris,</l>
                  <l n="410">cum princeps gemini bis victor caede tyranni </l>
                  <l n="411">pulchra triumphali respexit moenia vultu.</l>
                  <pb n="v.1.p.382"/>
                  <l n="412">nubibus obsessam nigrantibus aspicit urbem</l>
                  <l n="413">noctis obumbratae caligine; turbidus aer</l>
                  <l n="414">arcebat liquidum septena ex arce serenum,</l>
                  <l n="415">ingemuit miserans et sic ait: ‘exue tristes, </l>
                  <l n="416">fida parens, habitus! equidem praedivite cultu</l>
                  <l n="417">inlustrata cluis spoliisque insigne superbis</l>
                  <l n="418">attollis caput et multo circumfluis auro;</l>
                  <l n="419">sed nebulis propter volitantibus obsitus alti</l>
                  <l n="420">verticis horret apex, ipsas quoque livida gemmas </l>
                  <l n="421">lux hebetat spissusque dies, et fumus ob ora</l>
                  <l n="422">subfusus rutilum frontis diadema retundit.</l>
                  <l n="423">obscuras video tibi circumferrier umbras</l>
                  <l n="424">caeruleasque animas atque idola nigra volare,</l>
                  <l n="425">censeo sublimem tollas super aëra vultum </l>
                  <l n="426">sub pedibusque tuis nimbosa elementa relinquas,</l>
                  <l n="427">omne quod ex mundo est tibi subiacet; hoc Deus ipse</l>
                  <l n="428">constituit, cuius nutu dominaris et orbi</l>
                  <l n="429">imperitas et cuncta potens mortalia calcas.</l>
                  <l n="430">non decet ut submissa oculos regina caducum </l>
                  <l n="431">contemplere solum maiestatemque requiras</l>
                  <l n="432">circa humiles rerum partes, quibus ipsa superstas.</l>
                  <l n="433">non patiar veteres teneas ut me duce nugas,</l>
                  <l n="434">ut cariosorum venereris monstra deorum.</l>
                  <l n="435">si lapis est, senio dissolvitur aut crepat ictu </l>
                  <l n="436">percussus tenui; mollis si brattea gypsum</l>
                  <l n="437">texerat, infido rarescit glutine sensim;</l>
                  <l n="438">si formam statuae lamnis conmisit aënis</l>
                  <l n="439">lima terens, aut in partem cava membra gravato</l>
                  <l n="440">pondere curvantur, scabra aut aerugo peresam </l>
                  <l n="441">conficit effigiem crebroque foramine rumpit.</l>
                  <pb n="v.1.p.384"/>
                  <l n="442">nec tibi terra deus, caeli nec sit deus astrum,</l>
                  <l n="443">nec deus oceanus, nec vis quae subter operta est</l>
                  <l n="444">infernis triste ob meritum damnata tenebris,</l>
                  <l n="445">sed nec virtutes hominum deus aut animarum </l>
                  <l n="446">spirituumve vagae tenui sub imagine formae,</l>
                  <l n="447">absit ut umbra deus tibi sit geniusve locusve,</l>
                  <l n="448">aut deus aërias volitans phantasma per auras,</l>
                  <l n="449">sint haec barbaricis gentilia numina pagis,</l>
                  <l n="450">quos penes omne sacrum est, quidquid formido tremendum</l>
                  <l n="451">suaserit; horrificos quos prodigialia cogunt </l>
                  <l n="452">credere monstra deos, quos sanguinolentus edendi</l>
                  <l n="453">mos iuvat, ut pinguis luco lanietur in alto</l>
                  <l n="454">victima visceribus multa inter vina vorandis.</l>
                  <l n="455">at te, quae domitis leges ac iura dedisti </l>
                  <l n="456">gentibus, instituens, magnus qua tenditur orbis,</l>
                  <l n="457">armorum morumque feros mansuescere ritus,</l>
                  <l n="458">indignum ac miserum est in religione tenenda</l>
                  <l n="459">hoc sapere, inmanes populi de more ferino</l>
                  <l n="460">quod sapiunt nullaque rudes ratione sequuntur. </l>
                  <l n="461">seu nos procinctus maneat, seu pace quietas</l>
                  <l n="462">dictemus leges, seu debellata duorum</l>
                  <l n="463">colla tyrannorum media calcemus in urbe,</l>
                  <l n="464">agnoscas, regina, libens mea signa necesse est,</l>
                  <l n="465">in quibus effigies crucis aut gemmata refulget </l>
                  <l n="466">aut longis solido ex auro praefertur in hastis.</l>
                  <l n="467">hoc signo invictus transmissis Alpibus ultor</l>
                  <l n="468">servitium solvit miserabile Constantinus,</l>
                  <l n="469">cum te pestifera premeret Maxentius aula.</l>
                  <pb n="v.1.p.386"/>
                  <l n="470">lugebas longo damnatos carcere centum, </l>
                  <l n="471">ut scis ipsa, patres, aut sponsus foedera pactae</l>
                  <l n="472">intercepta gemens diroque satellite rapta inmersus</l>
                  <l n="473">tenebris dura inter vincla luebat;</l>
                  <l n="474">aut si nupta torum regis conscendere iussa</l>
                  <l n="475">coeperat inpurum domini obiectare furorem, </l>
                  <l n="476">morte maritalis dabat indignatio poenas,</l>
                  <l n="477">plena puellarum patribus ergastula saevi</l>
                  <l n="478">principis; abducta genitor si virgine mussans</l>
                  <l n="479">tristius ingemuit, non ille inpune dolorem</l>
                  <l n="480">prodidit aut confessa nimis suspiria traxit. 1 </l>
                  <l n="481">testis Christicolae ducis adventantis ad urbem</l>
                  <l n="482">Mulvius exceptum Tiberina in stagna tyrannum</l>
                  <l n="483">praecipitans, quanam victricia viderit arma</l>
                  <l n="484">maiestate regi, quod signum dextera vindex</l>
                  <l n="485">praetulerit, quali radiarint stemmate pila. </l>
                  <l n="486">Christus purpureum gemmanti textus in auro</l>
                  <l n="487">signabat labarum, clipeorum insignia Christus</l>
                  <l n="488">scripserat, ardebat summis crux addita cristis,</l>
                  <l n="489">ipse senatorum meminit clarissimus ordo,</l>
                  <l n="490">qui tunc concrete processit crine catenis </l>
                  <l n="491">squalens carcereis aut nexus conpede vasta,</l>
                  <l n="492">conplexusque pedes victoris ad inclyta flendo</l>
                  <l n="493">procubuit vexilla iacens, tunc ille senatus</l>
                  <l n="494">militiae ultricis titulum Christique verendum</l>
                  <pb n="v.1.p.388"/>
                  <l n="495">nomen adoravit, quod conlucebat in armis. </l>
                  <l n="496">ergo cave, egregium caput orbis, inania post haec</l>
                  <l n="497">prodigia et larvas stolido 1 tibi fingere cultu,</l>
                  <l n="498">atque experta Dei virtutem spernere veri.</l>
                  <l n="499">deponas iam festa velim pueritia, ritus</l>
                  <l n="500">ridiculos tantoque indigna sacraria regno. </l>
                  <l n="501">marmora tabenti respergine tincta lavate,</l>
                  <l n="502">o proceres: liceat statuas consistere puras,</l>
                  <l n="503">artificum magnorum opera: haec pulcherrima nostrae</l>
                  <l n="504">ornamenta fuant 2 patriae, nec decolor usus</l>
                  <l n="505">in vitium versae monumenta coinquinet artis.’</l>
                  <l n="506">talibus edictis urbs informata refugit</l>
                  <l n="507">errores veteres et turbida ab ore vieto</l>
                  <l n="508">nubila discussit, iam nobilitate parata</l>
                  <l n="509">aeternas temptare vias Christumque vocante</l>
                  <l n="510">magnanimo ductore sequi et spem mittere in aevum. </l>
                  <l n="511">tunc primum senio docilis sua saecula Roma</l>
                  <l n="512">erubuit; pudet exacti iam temporis, odit</l>
                  <l n="513">praeteritos foedis cum religionibus annos,</l>
                  <l n="514">mox ubi, contiguos fossis muralibus agros</l>
                  <l n="515">sanguine iustorum innocuo maduisse recordans, </l>
                  <l n="516">invidiosa videt tumulorum millia circum,</l>
                  <l n="517">tristis iudicii mage paenitet ac dicionis</l>
                  <l n="518">effrenis nimiaeque sacris pro turpibus irae.</l>
                  <l n="519">conpensare cupit taeterrima vulnera laesae</l>
                  <l n="520">iustitiae sero obsequio veniaque petenda; </l>
                  <l n="521">ne tanto imperio maneat pietate repulsa</l>
                  <l n="522">crimen saevitiae, monstrata piacula quaerit,</l>
                  <pb n="v.1.p.390"/>
                  <l n="523">inque fidem Christi pleno transfertur amore.</l>
                  <l n="524">laurea victoris Marii minus utilis urbi,</l>
                  <l n="525">cum traheret Numidam populo plaudente Iugurtham, </l>
                  <l n="526">nec tantum Arpinas consul tibi, Roma, medellae</l>
                  <l n="527">contulit extincto iusta inter vincla Cethego,</l>
                  <l n="528">quantum praecipuus nostro sub tempore princeps</l>
                  <l n="529">prospexit tribuitque boni. multos Catilinas</l>
                  <l n="530">ille domo pepulit, non saeva incendia tectis </l>
                  <l n="531">aut sicas patribus, sed Tartara nigra animabus</l>
                  <l n="532">internoque hominum statui tormenta parantes.</l>
                  <l n="533">errabant hostes per templa, per atria passim,</l>
                  <l n="534">Romanumque forum et Capitolia celsa tenebant,</l>
                  <l n="535">qui coniuratas ipsa ad vitalia plebis </l>
                  <l n="536">moliti insidias intus serpente veneno</l>
                  <l n="537">consuerant tacitis pestem miscere medullis.</l>
                  <l n="538">ergo triumphator latitante ex hoste togatus</l>
                  <l n="539">clara tropaea refert sine sanguine, remque Quirini</l>
                  <l n="540">adsuescit supero pollere in saecula regno. </l>
                  <l n="541">denique nec metas statuit nec tempora ponit:</l>
                  <l n="542">imperium sine fine docet, ne Romula virtus</l>
                  <l n="543">iam sit anus, norit ne gloria parta senectam.</l>
                  <l n="544">exultare patres videas, pulcherrima mundi</l>
                  <l n="545">lumina conciliumque senum gestire Catonum </l>
                  <l n="546">candidiore toga niveum pietatis amictum</l>
                  <l n="547">sumere et exuvias deponere pontificales.</l>
                  <l n="548">iamque ruit, paucis Tarpeia in rupe relictis,</l>
                  <l n="549">ad sincera virum penetralia Nazareorum</l>
                  <pb n="v.1.p.392"/>
                  <l n="550">atque ad apostolicos Evandria curia fontes, </l>
                  <l n="551">Anniadum suboles et pignera clara Proborum.</l>
                  <l n="552">fertur enim ante alios generosus Anicius urbis</l>
                  <l n="553">inlustrasse caput: sic se Roma inclyta iactat,</l>
                  <l n="554">quin et Olybriaci generisque et nominis heres,</l>
                  <l n="555">adiectus fastis, palmata insignis abolla, </l>
                  <l n="556">martyris ante fores Bruti submittere fasces</l>
                  <l n="557">ambit et Ausoniam Christo inclinare securem,</l>
                  <l n="558">non Paulinorum, non Bassorum dubitavit</l>
                  <l n="559">prompta fides dare se Christo stirpemque superbam</l>
                  <l n="560">gentis patriciae venturo attollere saeclo. </l>
                  <l n="561">iam quid plebicolas percurram carmine Gracchos,</l>
                  <l n="562">iure potestatis fultos et in arce senatus</l>
                  <l n="563">praecipuos, simulacra deum iussisse revelli</l>
                  <l n="564">cumque suis pariter lictoribus omnipotenti</l>
                  <l n="565">suppliciter Christo se consecrasse regendos? </l>
                  <l n="566">sescentas numerare domos de sanguine prisco</l>
                  <l n="567">nobilium licet ad Christi signacula versas</l>
                  <l n="568">turpis ab idolii vasto emersisse profundo,</l>
                  <l n="569">si persona aliqua est aut si status urbis, in his est;</l>
                  <l n="570">si formam patriae facit excellentior ordo, </l>
                  <l n="571">hi faciunt iuncta est quotiens sententia plebis</l>
                  <l n="572">atque unum sapiunt plures simul et potiores,</l>
                  <l n="573">respice ad inlustrem, lux est ubi publica, cellam:</l>
                  <pb n="v.1.p.394"/>
                  <l n="574">vix pauca invenies gentilibus obsita nugis</l>
                  <l n="575">ingenia, obtritos aegre retinentia cultus, </l>
                  <l n="576">et quibus exactas placeat servare tenebras</l>
                  <l n="577">splendentemque die medio non cernere solem,</l>
                  <l n="578">posthinc ad populum converte oculos, quota pars est</l>
                  <l n="579">quae Iovis infectam sanie non despuat aram?</l>
                  <l n="580">omnis qui celsa scandit cenacula vulgus </l>
                  <l n="581">quique terit silicem variis discursibus atram</l>
                  <l n="582">et quem panis alit gradibus dispensus ab altis,</l>
                  <l n="583">aut Vaticano tumulum sub monte frequentat,</l>
                  <l n="584">quo cinis ille latet genitoris amabilis obses,</l>
                  <l n="585">coetibus aut magnis Lateranas currit ad aedes, </l>
                  <l n="586">unde sacrum referat regali chrismate signum.</l>
                  <l n="587">et dubitamus adhuc Romam tibi, Christe, dicatam</l>
                  <l n="588">in leges transisse tuas omnique volentem</l>
                  <l n="589">cum populo et summis cum civibus ardua magni</l>
                  <l n="590">iam super astra poli terrenum extendere regnum? </l>
                  <l n="591">nec moveor quod pars hominum rarissima clausos</l>
                  <l n="592">non aperit sub luce oculos et gressibus errat.</l>
                  <l n="593">quamlibet inlustres meritis et sanguine clari</l>
                  <l n="594">praemia virtutum titulis et honoribus aucti</l>
                  <l n="595">ardua rettulerint fastorumque arce potiti </l>
                  <l n="596">annales proprio signarint nomine chartas,</l>
                  <l n="597">atque inter veteres cera numerentur et aere,</l>
                  <pb n="v.1.p.396"/>
                  <l n="598">attamen in paucis, iam deficiente caterva,</l>
                  <l n="599">nec persona sita est patriae nec curia constat;</l>
                  <l n="600">et quodcumque fovent studii privata voluntas </l>
                  <l n="601">ac iam rara tenet, sed publica vota reclamant</l>
                  <l n="602">dissensu celebri trepidum damnantia murmur,</l>
                  <l n="603">si consulta patrum subsistere conscriptorum</l>
                  <l n="604">non aliter licitum prisco sub tempore, quam si</l>
                  <l n="605">ter centum sensisse senes legerentur in unum, </l>
                  <l n="606">servemus leges patrias: infirma minoris</l>
                  <l n="607">vox cedat numeri parvaque in parte silescat.</l>
                  <l n="608">aspice quam pleno subsellia nostra senatu</l>
                  <l n="609">decernant infame Iovis pulvinar et omne</l>
                  <l n="610">idolium longe purgata ex urbe fugandum. </l>
                  <l n="611">qua vocat egregii sententia principis, illuc</l>
                  <l n="612">libera cum pedibus tum corde frequentia transit,</l>
                  <l n="613">nec locus invidiae est, nullum vis aspera terret;</l>
                  <l n="614">ante oculos sic velle patet cunctique probatum,</l>
                  <l n="615">non iussum, sola capti ratione sequuntur. </l>
                  <l n="616">denique pro meritis terrestribus aequa rependens</l>
                  <l n="617">munera sacricolis summos inpertit honores</l>
                  <l n="618">dux bonus et certare sinit cum laude suorum,</l>
                  <l n="619">nec pago inplicitos per debita culmina mundi</l>
                  <l n="620">ire viros prohibet, quoniam caelestia numquam </l>
                  <l n="621">terrenis solitum per iter gradientibus obstant.</l>
                  <l n="622">ipse magistratum tibi consulis, ipse tribunal </l>
                  <l n="623">ontulit auratumque togae donavit amictum,</l>
                  <l n="624">cuius religio tibi displicet, o pereuntum</l>
                  <pb n="v.1.p.398"/>
                  <l n="625">adsertor divum, solus qui restituendos </l>
                  <l n="626">Vulcani Martisque dolos venerisque peroras</l>
                  <l n="627">Saturnique senis lapides Phoebique furores,</l>
                  <l n="628">Iliacae matris Megalesia, Bacchica Nysi,</l>
                  <l n="629">Isidis amissum semper plangentis Osirim</l>
                  <l n="630">mimica ridendaque suis sollemnia calvis, </l>
                  <l n="631">et quascumque solent Capitolia claudere larvas.</l>
                  <l n="632">O linguam miro verborum fonte fluentem,</l>
                  <l n="633">Romani decus eloquii, cui cedat et ipse</l>
                  <l n="634">Tullius! has fundit dives facundia gemmas!</l>
                  <l n="635">os dignum aeterno tinctum quod fulgeat auro </l>
                  <l n="636">si mallet laudare Deum! cui sordida monstra</l>
                  <l n="637">praetulit et liquidam temeravit crimine vocem,</l>
                  <l n="638">haud aliter quam, si rastris quis temptet eburnis</l>
                  <l n="639">caenosum versare solum, limoque madentes</l>
                  <l n="640">excolere aureolis si forte ligonibus ulvas, </l>
                  <l n="641">splendorem dentis nitidi scrobis inquinat atra,</l>
                  <l n="642">et pretiosa acies squalenti sordet in arvo.</l>
                  <l n="643">non vereor ne me nimium confidere quisquam</l>
                  <l n="644">arguat ingeniique putet luctamen inire,</l>
                  <l n="645">sum memor ipse mei, satis et mea frivola novi; </l>
                  <l n="646">non ausim conferre pedem nec spicula tantae</l>
                  <l n="647">indocilis fandi coniecta lacessere linguae.</l>
                  <l n="648">inlaesus maneat liber excellensque volumen</l>
                  <l n="649">obtineat partam dicendi fulmine famam,</l>
                  <l n="650">sed liceat tectum servare a vulnere pectus </l>
                  <pb n="v.1.p.400"/>
                  <l n="651">oppositaque volans iaculum depellere parma,</l>
                  <l n="652">nam si nostra fides, saeclo iam tuta quieto,</l>
                  <l n="653">viribus infestis hostilique arte petita est,</l>
                  <l n="654">cur mihi fas non sit lateris sinuamine flexi</l>
                  <l n="655">ludere ventosas iactu pereunte sagittas? </l>
                  <l n="656">sed iam tempus iter longi cohibere libelli,</l>
                  <l n="657">ne tractum sine fine. ferat fastidia carmen.</l>
               </div>
            </div>

            <pb n="v.2.p.2"/>
            <div type="textpart" n="2" subtype="book">
               <div type="textpart" n="pr" subtype="section">
                  <l n="1">Simon, quem vocitant Petrum,</l>
                  <l n="2">summus discipulus Dei,</l>
                  <l n="3">lucis forte sub exitu,</l>
                  <l n="4">cum vesper croceus rubet,</l>
                  <l n="5">curvam vulserat ancoram </l>
                  <l n="6">captans flamina linteis</l>
                  <l n="7">et transnare volens fretum,</l>
                  <l n="8">nox ventum movet obvium</l>
                  <l n="9">fundo qui mare misceat,</l>
                  <l n="10">iactatam quatiat ratem. </l>
                  <l n="11">clamor nauticus aethera</l>
                  <l n="12">plangens atque ululans ferit</l>
                  <l n="13">cum stridore rudentium,</l>
                  <l n="14">nec quidquam suberat spei</l>
                  <l n="15">mergendis prope naufragis, </l>
                  <l n="16">cum Christum procul aspicit</l>
                  <l n="17">pallens turba periculis</l>
                  <l n="18">calcantem pedibus mare,</l>
                  <l n="19">ac si per solidam viam</l>
                  <l n="20">siccum litus obambulet. </l>
                  <pb n="v.2.p.4"/>
                  <l n="21">Haec miracula ceteri</l>
                  <l n="22">vectores pavidi stupent,</l>
                  <l n="23">solus non trepidus Petrus</l>
                  <l n="24">agnoscit Dominum poli</l>
                  <l n="25">terraeque et maris invii, </l>
                  <l n="26">cuius omnipotentiae est</l>
                  <l n="27">plantis aequora subdere.</l>
                  <l n="28">tendit suppliciter manus,</l>
                  <l n="29">notum subsidium rogat.</l>
                  <l n="30">ast ille placide adnuens </l>
                  <l n="31">puppi ut desiliat iubet.</l>
                  <l n="32">iussis obsequitur Petrus,</l>
                  <l n="33">sed vestigia fluctibus</l>
                  <l n="34">summis tingere coeperat</l>
                  <l n="35">et lapsante gradu pedes </l>
                  <l n="36">pessum mergere lubricos.</l>
                  <l n="37">mortalem Deus increpat</l>
                  <l n="38">quod sit non stabili fide</l>
                  <l n="39">nec calcare fluentia</l>
                  <l n="40">nec Christum valeat sequi. </l>
                  <l n="41">tum dextra famulum levat</l>
                  <l n="42">sistitque et docet ingredi</l>
                  <l n="43">tergum per tumidum freti.</l>
                  <l n="44">sic me tuta silentia</l>
                  <l n="45">egressum dubiis loquax </l>
                  <l n="46">infert lingua periculis,</l>
                  <l n="47">non, ut discipulum Petrum,</l>
                  <l n="48">fidentem et merito et fide,</l>
                  <l n="49">sed quem culpa frequens levem</l>
                  <l n="50">volvat per freta naufragum. </l>
                  <l n="51">sum plane temerarius,</l>
                  <l n="52">qui noctis mihi conscius</l>
                  <l n="53">quam vitae in tenebris ago,</l>
                  <l n="54">puppem credere fluctibus</l>
                  <pb n="v.2.p.6"/>
                  <l n="55">tanti non timeam viri; </l>
                  <l n="56">quo nunc nemo disertior</l>
                  <l n="57">exultat, fremit, intonat,</l>
                  <l n="58">ventisque eloquii tumet:</l>
                  <l n="59">cui mersare facillimum est</l>
                  <l n="60">tractandae indocilem ratis, </l>
                  <l n="61">ni tu, Christe potens, manum</l>
                  <l n="62">dextro numine porrigas,</l>
                  <l n="63">facundi oris ut inpetus</l>
                  <l n="64">non me fluctibus obruat,</l>
                  <l n="65">sed sensim gradiens vadis </l>
                  <l n="66">insistam fluitantibus.</l>
               </div>
               <div type="textpart" n="1" subtype="section">
                  <l n="1">Hactenus et veterum cunabula prima deorum</l>
                  <l n="2">et causas quibus error hebes conflatus in orbe est</l>
                  <l n="3">diximus, et nostro Romam iam credere Christo;</l>
                  <l n="4">nunc obiecta legam, nunc dictis dicta refellam.</l>
                  <l n="5">unde igitur coepisse ferunt aut ex quibus orsum, </l>
                  <l n="6">quo mage sancta ducum corda inlice flecteret arte?</l>
                  <l n="7">armorum dominos vernantes flore iuventae,</l>
                  <l n="8">inter castra patris genitos, sub imagine avita</l>
                  <l n="9">eductos, exempla domi congesta calentes,</l>
                  <l n="10">orator catus instigat, ceu classica belli </l>
                  <l n="11">clangeret, exacuitque animos et talia iactat:</l>
                  <l n="12">‘si vobis vel parta, viri, victoria cordi est</l>
                  <l n="13">vel parienda dehinc, templum dea virgo sacratum</l>
                  <l n="14">obtineat vobis regnantibus, ecquis amicus</l>
                  <l n="15">hostibus hanc vestro sancte negat esse colendam </l>
                  <l n="16">imperio, cui semper adest, quod laudibus inplet?’</l>
                  <pb n="v.2.p.8"/>
                  <l n="17">haec ubi legatus, reddunt placidissima fratrum</l>
                  <l n="18">ora ducum: ‘scimus quam sit victoria dulcis</l>
                  <l n="19">fortibus, Ausoniae vir facundissime linguae,</l>
                  <l n="20">sed quibus illa modis, qua sit ratione vocanda . </l>
                  <l n="21">novimus; hac primum pueros pater imbuit arte,</l>
                  <l n="22">hanc genitore suo didicit puer ipse magistro,</l>
                  <l n="23">non aris, non farre molae victoria felix</l>
                  <l n="24">exorata venit: labor inpiger, aspera virtus,</l>
                  <l n="25">vis animi excellens, ardor, violentia, cura </l>
                  <l n="26">hanc tribuunt, durum tractandis robur in armis,</l>
                  <l n="27">quae si defuerint bellantibus, aurea quamvis</l>
                  <l n="28">marmoreo in templo rutilas Victoria pinnas</l>
                  <l n="29">explicet et multis surgat formata talentis,</l>
                  <l n="30">non aderit, versisque offensa videbitur hastis. </l>
                  <l n="31">quid, miles, propriis diffisus viribus aptas</l>
                  <l n="32">inrita femineae tibimet solacia formae?</l>
                  <l n="33">numquam pinnigeram legio ferrata puellam</l>
                  <l n="34">vidit, anhelantum regeret quae tela virorum,</l>
                  <l n="35">vincendi quaeris dominam? sua dextera cuique est, </l>
                  <l n="36">et Deus omnipotens, non pexo crine virago</l>
                  <l n="37">nec nudo suspensa pede strophioquc recincta</l>
                  <l n="38">nec tumidas fluitante sinu vestita papillas.</l>
                  <l n="39">aut vos pictorum docuit manus adsimulatis</l>
                  <l n="40">iure poetarum numen conponere monstris, </l>
                  <l n="41">aut lepida ex vestro sumpsit pictura sacello</l>
                  <l n="42">quod variis imitata notis ceraque liquenti</l>
                  <pb n="v.2.p.10"/>
                  <l n="43">duceret in faciem, sociique poematis arte</l>
                  <l n="44">aucta coloratis auderet ludere fucis.</l>
                  <l n="45">sic unum sectantur iter, sic inania rerum 1 </l>
                  <l n="46">somnia concipiunt et Homerus et acer Apelles</l>
                  <l n="47">et Numa, cognatumque volunt pigmenta, Camenae,</l>
                  <l n="48">idola, convaluit fallendi trina potestas.</l>
                  <l n="49">haec si non ita sunt, edatur, cur sacra vobis</l>
                  <l n="50">ex tabulis cerisque poetica fabula praestat? </l>
                  <l n="51">cur Berecyntiacus perdit truncata sacerdos</l>
                  <l n="52">inguina, cum pulchrum poesis castraverit Attin?</l>
                  <l n="53">cur etiam templo Triviae lucisque sacratis</l>
                  <l n="54">cornipedes arcentur equi, cum Musa pudicum</l>
                  <l n="55">raptarit iuvenem volucri per litora curru, </l>
                  <l n="56">idque etiam paries tibi versicolorus adumbret?</l>
                  <l n="57">desine, si pudor est, gentilis ineptia, tandem</l>
                  <l n="58">res incorporeas simulatis fingere membris,</l>
                  <l n="59">desine terga hominis plumis obducere: frustra</l>
                  <l n="60">fertur avis mulier magnusque eadem dea vultur. </l>
                  <l n="61">vis decorare tuum, ditissima Roma, senatum?</l>
                  <l n="62">suspende exuvias armis et sanguine captas,</l>
                  <pb n="v.2.p.12"/>
                  <l n="63">congere caesorum victrix diademata regum,</l>
                  <l n="64">frange repulsorum foeda ornamenta deorum:</l>
                  <l n="65">tunc tibi non terris tantum victoria parta </l>
                  <l n="66">sed super astra etiam media servabitur aede.’</l>
                  <l n="67">talia principibus dicta interfantibus ille</l>
                  <l n="68">prosequitur magnisque tubam concentibus inflat;</l>
                  <l n="69">allegat morem veterem, nil dulcius esse</l>
                  <l n="70">affirmat solitis populosque hominesque teneri </l>
                  <l n="71">lege sua. <q>sicut variae nascentibus,</q> inquit,</l>
                  <l n="72">‘contingunt pueris animae, sic urbibus adfert</l>
                  <l n="73">hora diesque suus, cum primum moenia surgunt,</l>
                  <l n="74">aut fatum aut genium, cuius moderamine regnent.’</l>
                  <l n="75">addit et arcanum rerum verique latebras </l>
                  <l n="76">prosperitate aliqua deprendi posse secundi</l>
                  <l n="77">per documenta boni, si sint felicia quae quis</l>
                  <l n="78">experiendo probet: cessisse parentibus omne</l>
                  <l n="79">idolium semper feliciter et pede dextro,</l>
                  <l n="80">enumerat longi vim temporis, excitat ipsam </l>
                  <l n="81">crinibus albentem niveis et fronte vietam,</l>
                  <l n="82">ore reposcentem querulo sua numina Romam.</l>
                  <l n="83">‘libera sum, liceat proprio mihi vivere more.</l>
                  <l n="84">ecquis erit, qui mille meos reprehenderit annos?</l>
                  <l n="85">uno omnes sub sole siti vegetamur eodem </l>
                  <l n="86">aere, communis cunctis viventibus aura.</l>
                  <l n="87">sed qui sit qualisque Deus, diversa secuti</l>
                  <l n="88">quaerimus atque viis longe distantibus unum</l>
                  <l n="89">imus ad occultum, suus est mos cuique genti,</l>
                  <pb n="v.2.p.14"/>
                  <l n="90">per quod iter properans eat ad tam grande profundum.’</l>
                  <l n="91">his» tam magnificis tantaque fluentibus arte </l>
                  <l n="92">respondit vel sola Fides doctissima primum</l>
                  <l n="93">pandere vestibulum verae ad penetralia sectae,</l>
                  <l n="94">nam cum divinis agimus de rebus et illum,</l>
                  <l n="95">qui vel principio caruit vel fine carebit </l>
                  <l n="96">quique chao anterior fuerit mundumque crearit,</l>
                  <l n="97">coniectare animo contendimus, exigua est vis</l>
                  <l n="98">humani ingenii tantoque angusta labori,</l>
                  <l n="99">quippe minor natura aciem si intendere temptet</l>
                  <l n="100">acrius ac penetrare Dei secreta supremi, </l>
                  <l n="101">quis dubitet victo fragilem lassescere visu</l>
                  <l n="102">vimque fatigatae mentis sub pectore parvo</l>
                  <l n="103">turbari invalidisque hebetem subcumbcre curis?</l>
                  <l n="104">sed facilis fidei via provocat omnipotentem</l>
                  <l n="105">credere qui bona non tantum praesentia donat, </l>
                  <l n="106">sed ventura etiam longisque intermina saeclis</l>
                  <l n="107">promittit, ne totus eam resolutus inane</l>
                  <l n="108">in nihilum pereamque brevem post luminis usum.</l>
                  <l n="109">muneris auctorem 1 ipso de munere pendas:</l>
                  <l n="110">aeterna aeternus tribuit, mortalia confert </l>
                  <l n="111">mortalis, divina Deus, peritura caducus.</l>
                  <l n="112">omnia quae tempus peragit quaeque exitus aufert</l>
                  <l n="113">vilia sunt brevitate sui, nec digna perenni</l>
                  <l n="114">largitore, cui propria est opulentia numquam</l>
                  <l n="115">desinere idque homini dare quod non desinat umquam.</l>
                  <pb n="v.2.p.16"/>
                  <l n="116">nam si corruptum corrumpendumve Deus quid </l>
                  <l n="117">praestat habetque nihil quod sit pretiosius istis,</l>
                  <l n="118">pauper et infirmus et summo indignus honore</l>
                  <l n="119">et non omnipotens sed inanis numinis umbra est.</l>
                  <l n="120">hac ratione Fides sapienter conicit, immo </l>
                  <l n="121">non dubitat verum esse Deum, qui quod sumus et quod</l>
                  <l n="122">vivimus inlaesum semper fore, si mereamur,</l>
                  <l n="123">nos sperare iubet. <q>caelestia si placet,</q> inquit,</l>
                  <l n="124">‘scandere, terrenas animo depellite curas,</l>
                  <l n="125">nam quantum subiecta situ tellus iacet infra </l>
                  <l n="126">dividiturque ab humo convexi regia caeli,</l>
                  <l n="127">tantum vestra meis distant mundana futuris,</l>
                  <l n="128">dira bonis, scelerata piis, tenebrosa serenis.</l>
                  <l n="129">quidquid obire potest fugiatis censeo, quidquid</l>
                  <l n="130">naturae ratione capit vitium atque senescit </l>
                  <l n="131">pro nihilo, in nihilum quia sunt reditura, putetis,</l>
                  <l n="132">cuncta equidem quae gignit humus, quae continet, ipse</l>
                  <l n="133">principio institui nitidoque insignia mundo</l>
                  <l n="134">ornamenta dedi speciosaque semina finxi.</l>
                  <l n="135">sed tamen esse modum volui parcisque fruenda </l>
                  <l n="136">moribus indulsi, quantum moribundus et aeger</l>
                  <l n="137">corporis ac vitae volucris sibi posceret usus;</l>
                  <l n="138">non ut captus homo studiis et inaniter ardens</l>
                  <l n="139">duceret omne bonum positum in dulcedine rerum</l>
                  <l n="140">et specie tenui quas currere tempore iussi; </l>
                  <l n="141">atque aevum statui, sub quo generosa probarem</l>
                  <l n="142">pectora, ne torpens et non exercita virtus</l>
                  <l n="143">robur enervatum gereret sine laude palaestrae. 1</l>
                  <pb n="v.2.p.18"/>
                  <l n="144">inlecebrosus enim sapor est et pestifer horum,</l>
                  <l n="145">quae, dum praetereunt, miro oblectamine mentes </l>
                  <l n="146">inplicitas vinctasque tenent, vincenda voluptas,</l>
                  <l n="147">elaqueanda animi constantia, ne retinaclis</l>
                  <l n="148">mollibus ac lentis nexa et captiva prematur.</l>
                  <l n="149">luctandum summis conatibus, inter acerba</l>
                  <l n="150">sectandum virtutis iter, ne suavia fluxae </l>
                  <l n="151">condicionis amet, nimium ne congerat aurum,</l>
                  <l n="152">ne varios lapidum cupide spectare colores</l>
                  <l n="153">ambitiosa velit, ne se popularibus auris</l>
                  <l n="154">ostentet pulchroque inflata tumescat honore,</l>
                  <l n="155">ne natale solum, patrii ne iugera ruris </l>
                  <l n="156">tendat et externos animum diffundat in agros,</l>
                  <l n="157">et ne corporeis addicat sensibus omne</l>
                  <l n="158">quod vult aut quod agit, ne praeferat utile iusto,</l>
                  <l n="159">spemque in me omnem statuat numquam peritura</l>
                  <l n="160">quae dedero, longoque die mea dona trahenda.’</l>
                  <l n="161">haec igitur spondente Deo quis fortis et acer </l>
                  <l n="162">virtutisque capax breve quidque perennibus in se</l>
                  <l n="163">praetulerit? vel quis sapiens potiora putarit</l>
                  <l n="164">gaudia membrorum quam vivae praemia mentis? </l>
                  <l n="165">nonne hominem ac pecudem distantia separat una,</l>
                  <l n="166">quod bona quadrupedum ante oculos sita sunt, ego contra</l>
                  <l n="167">spero quod extra aciem longum servatur in aevum?</l>
                  <l n="168">nam si tota mihi cum corpore vita peribit</l>
                  <l n="169">nec poterit superesse meum post funera quidquam,</l>
                  <l n="170">quis mihi regnator caeli, quis conditor orbis, </l>
                  <l n="171">quis Deus aut quae iam merito metuenda potestas?</l>
                  <l n="172">ibo per inpuros fervente libidine luxus,</l>
                  <pb n="v.2.p.20"/>
                  <l n="173">incestabo toros, sacrum calcabo pudorem,</l>
                  <l n="174">infitiabor habens aliquod sine teste propinqui</l>
                  <l n="175">depositum, tenues avidus spoliabo clientes, </l>
                  <l n="176">longaevam perimam magico cantamine matrem</l>
                  <l n="177">(tardat anus dominum dilata morte secundum)</l>
                  <l n="178">nec formido malum, falluntur publica iura;</l>
                  <l n="179">lex armata sedet, sed nescit crimen opertum;</l>
                  <l n="180">aut, si res pateat, iudex corrumpitur auro. </l>
                  <l n="181">rara reos iusta percellit poena securi,</l>
                  <l n="182">sed quid ego haec meditor? revocat Deus ecce severa</l>
                  <l n="183">maiestate minax, negat interitura meorum</l>
                  <l n="184">per mortem monumenta operum. <q>non occidet,</q> inquit,</l>
                  <l n="185">‘interior qui spirat homo; luet ille perennc </l>
                  <l n="186">supplicium quod subiectos male rexerit artus,</l>
                  <l n="187">nec mihi difficile est liquidam circumdare flammis</l>
                  <l n="188">naturam; quamvis perflabilis illa feratur</l>
                  <l n="189">more noti, capiam tamen et tormenta adhibebo</l>
                  <l n="190">ipse incorporeus ac spirituum sator unus. </l>
                  <l n="191">quin et corporibus parilis consortia poenae</l>
                  <l n="192">decernam, possum quoniam renovare favillas</l>
                  <l n="193">antiquam in faciem, nec desperanda potestas:</l>
                  <l n="194">qui potui formare novum, reparabo peremptum.</l>
                  <l n="195">non desunt exempla meae virtutis in ipsis </l>
                  <l n="196">seminibus: natura docet revirescere cuncta</l>
                  <l n="197">post obitum, siccantur enim pereunte vigore</l>
                  <l n="198">quo vixere prius: tunc sicca et mortua sulcis</l>
                  <l n="199">aut foveis mandata latent et more sepulcri</l>
                  <l n="200">obruta de tumulis redivivo germine surgunt. </l>
                  <pb n="v.2.p.22"/>
                  <l n="201">numquid nosse potes, vel coniectare, quis istud</l>
                  <l n="202">tam sollers opifex struat aut quae vis agat intus?</l>
                  <l n="203">nil vos, o miseri, physicorum dogmata fallant.</l>
                  <l n="204">en ego gignendi Dominus ac restituendi</l>
                  <l n="205">quod periit Auxitque potens, arentia quaeque </l>
                  <l n="206">in veteres formas aut flore aut fronde reduco;</l>
                  <l n="207">idque ipsum quandoque homini facturus, inani</l>
                  <l n="208">surgat ut ex cinere structuraque pristina constet,</l>
                  <l n="209">quae mihi pro meritis vel per tormenta rependat</l>
                  <l n="210">crimina vel summae virtutis in arce coruscet </l>
                  <l n="211">non peritura dehinc quacumque in sorte manebit,</l>
                  <l n="212">interea, dum mixta viget substantia in unum,</l>
                  <l n="213">sit memor auctoris proprii, veneretur et oret</l>
                  <l n="214">artificem submissa suum. non condidit alter</l>
                  <l n="215">halantis animae figmentum et corporis alter, </l>
                  <l n="216">nec bona praesentis vitae numerosa gubernant</l>
                  <l n="217">numina; non alius segetes et spicea farra</l>
                  <l n="218">subpeditat deus ast 1 alius dat musta racemis</l>
                  <l n="219">purpureumque gravi fundit de palmite sucum,</l>
                  <l n="220">ipse ego sum, virides oleas pinguescere bacis </l>
                  <l n="221">qui facio, Graia quas Pallade fingitis ortas,</l>
                  <l n="222">et qui Lucinas tribuo nascentibus horas,</l>
                  <l n="223">duplex lege mea per mutua foedera sexus</l>
                  <l n="224">gignere amat subolem generisque propagine gaudet;</l>
                  <l n="225">quem vos lascivis violatis amoribus ignem </l>
                  <l n="226">et stupra vestra deae veneris praetexitis umbra,</l>
                  <l n="227">unus ego elementa rego, nec mole laboris,</l>
                  <l n="228">ut miser infirmusve aliquis fragilisve, fatigor.</l>
                  <l n="229">lux inmensa mihi est et non resolubilis aetas</l>
                  <l n="230">sensibus et vestris haud intellecta vetustas. </l>
                  <pb n="v.2.p.24"/>
                  <l n="231">inde ministeriis ad tot moderamina mundi</l>
                  <l n="232">non egeo, nec participes sociosve requiro,</l>
                  <l n="233">porro autem angelicas legiones, quas mea fecit</l>
                  <l n="234">dextera, nosse meum est, et quae natura creatis</l>
                  <l n="235">subsistat qualesque mihi serventur ad usus. </l>
                  <l n="236">tu me praeterito meditaris numina mille,</l>
                  <l n="237">quae simules parere meis virtutibus, ut me</l>
                  <l n="238">per varias partes minuas, cui nulla recidi</l>
                  <l n="239">pars aut forma potest, quia sum substantia simplex,</l>
                  <l n="240">nec pars esse queo. solis divisio rebus </l>
                  <l n="241">conpositis factisque subest; me nemo creavit,</l>
                  <l n="242">ut scindi valeam cunctorum conditor unus.</l>
                  <l n="243">crede, quod ex nihilo formavi, pars mea non est.</l>
                  <l n="244">quare age, mortalis, soli mihi construe templum,</l>
                  <l n="245">meque unum venerare Deum. caementa remitto,</l>
                  <l n="246">et quae saxa Paros secat et quae Punica rupis, </l>
                  <l n="247">quae viridis Lacedaemon habet maculosaque Synna;</l>
                  <l n="248">nativum nemo scopuli mihi dedicet ostrum,</l>
                  <l n="249">templum mentis amo, non marmoris: aurea in illo</l>
                  <l n="250">fundamenta manent fidei; structura nivali </l>
                  <l n="251">consurgit pietate nitens, tegit ardua culmen</l>
                  <l n="252">iustitia, interius spargit sola picta rubenti</l>
                  <l n="253">flore pudicitiae pudor almus et atria servat,</l>
                  <l n="254">haec domus apta mihi est, haec me pulcherrima sedes</l>
                  <l n="255">accipit, aeterno caelestique hospite digna. </l>
                  <l n="256">nec novus hic locus est; fluxit mea gloria in artus</l>
                  <l n="257">et lux vera Dei. Deus inlustravit alumnam</l>
                  <l n="258">materiem, corpusque parens habitabile fecit</l>
                  <pb n="v.2.p.26"/>
                  <l n="259">ipse sibi, placito ut posset requiescere templo,</l>
                  <l n="260">condideram perfectum hominem; spectare superna</l>
                  <l n="261">mandaram totis conversum sensibus in me </l>
                  <l n="262">recto habitu celsoque situ et sublime tuentem;</l>
                  <l n="263">sed despexit humum seque inclinavit ad orbis</l>
                  <l n="264">divitias pepulitque meum de pectore numen,</l>
                  <l n="265">restituendus erat mihimet; summissus in illum </l>
                  <l n="266">Spiritus ipse meus descendit et edita limo</l>
                  <l n="267">viscera divinis virtutibus informavit,</l>
                  <l n="268">iamque hominem adsumptum summus Deus in deitatem</l>
                  <l n="269">transtulit ac nostro docuit recalescere cultu.’</l>
                  <l n="270">scire velim praecepta Patris quibus auribus haec tu</l>
                  <l n="271">accipias, Italae censor doctissime gentis. </l>
                  <l n="272">an veterem tantum morem ratione relicta</l>
                  <l n="273">eligis et dici id patitur sapientis acumen</l>
                  <l n="274">ingeniumque viri? ‘potior mihi pristinus est mos</l>
                  <l n="275">quam via iustitiae, pietas quam prodita caelo, </l>
                  <l n="276">quamque fides veri, rectae quam regula sectae.’</l>
                  <l n="277">si, quidquid rudibus mundi nascentis in annis</l>
                  <l n="278">mos habuit, sancte colere ac servare necesse est,</l>
                  <l n="279">omne revolvamus sua per vestigia saeclum</l>
                  <l n="280">usque ad principium, placeat damnare gradatim </l>
                  <l n="281">quidquid posterius successor repperit usus.</l>
                  <l n="282">orbe novo nulli subigebant arva coloni:</l>
                  <l n="283">quid sibi aratra volunt? quid cura superflua rastri?</l>
                  <l n="284">ilignis melius saturatur glandibus alvus,</l>
                  <l n="285">primi homines cuneis scindebant fissile lignum: </l>
                  <pb n="v.2.p.28"/>
                  <l n="286">decoquat in massam fervens strictura secures</l>
                  <l n="287">rursus et ad proprium restillet vena metallum.</l>
                  <l n="288">induvias caesae pecudes et frigida parvas</l>
                  <l n="289">praebebat spelunca domos: redeamus ad antra,</l>
                  <l n="290">pellibus insutis hirtos sumamus amictus. </l>
                  <l n="291">inmanes quondam populi feritate subacta</l>
                  <l n="292">edomiti iam triste fremant iterumque ferinos</l>
                  <l n="293">in mores redeant atque ad sua prisca recurrant.</l>
                  <l n="294">praecipitet Scythica iuvenis pietate vietum</l>
                  <l n="295">votivo de ponte patrem (sic mos fuit olim), </l>
                  <l n="296">caedibus infantum fument Saturnia sacra</l>
                  <l n="297">flebilibusque truces resonent vagitibus arae.</l>
                  <l n="298">ipsa casas fragili texat gens Romula culmo:</l>
                  <l n="299">sic tradunt habitasse Remum, regalia faeno</l>
                  <l n="300">fulcra supersternant aut pelle Libystidis ursae </l>
                  <l n="301">conpositam chlamydem villoso corpore gestent.</l>
                  <l n="302">talia Trinacrius ductor vel Tuscus habebant.</l>
                  <l n="303">Roma antiqua sibi non constat versa per aevum</l>
                  <pb n="v.2.p.30"/>
                  <l n="304">et mutata sacris, ornatu, legibus, armis.</l>
                  <l n="305">multa colit quae non coluit sub rege Quirino; </l>
                  <l n="306">instituit quaedam melius, nonnulla refugit,</l>
                  <l n="307">et morem variare suum non destitit, et quae</l>
                  <l n="308">pridem condiderat iura in contraria vertit.</l>
                  <l n="309">quid mihi tu ritus solitos, Romane senator,</l>
                  <l n="310">obiectas cum scita patrum populique frequenter </l>
                  <l n="311">instabilis placiti sententia nexa novarit?</l>
                  <l n="312">nunc etiam quotiens solitis decedere prodest</l>
                  <l n="313">praeteritosque habitus cultu damnare recenti,</l>
                  <l n="314">gaudemus conpertum aliquid tandemque retectum,</l>
                  <l n="315">quod latuit; tardis semper processibus aucta </l>
                  <l n="316">crescit vita hominis et longo proficit usu.</l>
                  <l n="317">sic aevi mortalis habet se mobilis ordo,</l>
                  <l n="318">sic variat natura vices: infantia repit,</l>
                  <l n="319">infirmus titubat pueri gressusque animusque,</l>
                  <l n="320">sanguine praecalido fervet nervosa iuventa, </l>
                  <l n="321">mox stabilita venit maturi roboris aetas;</l>
                  <l n="322">ultima consiliis melior, sed viribus aegra,</l>
                  <l n="323">corpore subcumbit mentem purgata senectus.</l>
                  <l n="324">his genus humanum per dissona tempora duxit</l>
                  <l n="325">curriculis aevum mutabile, sic hebes inter </l>
                  <l n="326">primitias mersumque solo ceu quadrupes egit; 1</l>
                  <l n="327">mox tenerum docili ingenio iamque artibus aptum</l>
                  <l n="328">noscendis varia rerum novitate politum est;</l>
                  <l n="330">inde tumens vitiis calidos adolevit in annos, </l>
                  <l n="331">donec decocto solidaret robore vires.</l>
                  <pb n="v.2.p.32"/>
                  <l n="332">tempus adest ut iam sapiat divina, serenae</l>
                  <l n="333">mentis consilio vivacius abdita sollers</l>
                  <l n="334">quaerere et aeternae tandem invigilare saluti,</l>
                  <l n="335">quamquam, si tantus amor est et cura vetusti </l>
                  <l n="336">moris et a prisco placet haud discedere ritu,</l>
                  <l n="337">exstat in antiquis exemplum nobile libris,</l>
                  <l n="338">iam tunc diluvii sub tempore vel prius uni</l>
                  <l n="339">inservisse Deo gentem quae prima recentes</l>
                  <l n="340">incoluit terras vacuoque habitavit in orbe; </l>
                  <l n="341">unde genus ducit nostrae porrecta propago</l>
                  <l n="342">stirpis et indigenae pietatis iura reformat,</l>
                  <l n="343">sed quia Romanis loquimur de cultibus, ipsum</l>
                  <l n="344">sanguinis Hectorei populum probo tempore longo</l>
                  <l n="345">non multos coluisse deos rarisque sacellis </l>
                  <l n="346">contentum paucas posuisse in collibus aras.</l>
                  <l n="347">innumeros post deinde deos virtute subactis</l>
                  <l n="348">urbibus et claris peperit sibi Roma triumphis;</l>
                  <l n="349">inter fumantes templorum armata ruinas</l>
                  <l n="350">dextera victoris simulacra hostilia cepit </l>
                  <l n="351">et captiva domum venerans ceu numina vexit,</l>
                  <l n="352">hoc signum rapuit bimaris de strage Corinthi,</l>
                  <l n="353">illud ab incensis in praedam sumpsit Athenis,</l>
                  <l n="354">quasdam victa dedit capitis Cleopatra canini</l>
                  <l n="355">effigies, quasdam domitis Hammonis harenis </l>
                  <l n="356">Syrtica cornutas facies habuere tropaea.</l>
                  <l n="357">Roma triumphantis quotiens ducis inclyta currum</l>
                  <l n="358">plausibus excepit, totiens altaria divum</l>
                  <l n="359">addidit et spoliis sibimet nova numina fecit—</l>
                  <l n="360">numina, quae patriis cum moenibus eruta nullum </l>
                  <pb n="v.2.p.34"/>
                  <l n="361">praesidium potuere suis adferre sacellis!</l>
                  <l n="362">cernis ut antiqui semper vestigia moris</l>
                  <l n="363">gressibus incertis varie titubasse probentur</l>
                  <l n="364">adsciscendo deos maioribus inconpertos,</l>
                  <l n="365">seque peregrina sub religione dicasse, </l>
                  <l n="366">nec ritus servasse suos? quodcumque sacrorum est</l>
                  <l n="367">exulat externumque inimicam venit in urbem,</l>
                  <l n="368">frustra igitur solitis, prava observatio, inhaeres:</l>
                  <l n="369">non est mos patrius, quem diligis, inproba, non est.</l>
                  <l n="370">sed sollers orator ait fataliter urbem </l>
                  <l n="371">sortitam quonam genio proprium exigat aevum.</l>
                  <l n="372">
                     <q>cunctis nam populis seu moenibus inditur,</q> inquit,</l>
                  <l n="373">‘aut fatum aut genius nostrarum more animarum,</l>
                  <l n="374">quae sub disparili subeunt nova corpora sorte.’</l>
                  <l n="375">iam primum qui sit genius vel qui status illi </l>
                  <l n="376">conpetat ignoro, quid possit et unde oriatur,</l>
                  <l n="377">spiritus informis sine corpore formave et ulla</l>
                  <l n="378">sit species, et quid sapiat, quae munera curet,</l>
                  <l n="379">contra animas hominum venis vitalibus intus</l>
                  <pb n="v.2.p.36"/>
                  <l n="380">sic interfusas intellego, sanguis ut ex his </l>
                  <l n="381">accipiat motumque levem tenerumque vaporem,</l>
                  <l n="382">unde pererratis vegetet praecordia membris,</l>
                  <l n="383">frigida succcndat, riget arida, dura relaxet.</l>
                  <l n="384">sic hominis vitam sibi temperat atque gubernat</l>
                  <l n="385">vivida mens, quam tu ficto conponere temptas </l>
                  <l n="386">murorum 1 genio, qui nusquam est nec fuit umquam,</l>
                  <l n="387">quin et corporibus versat mens viva regendis</l>
                  <l n="388">summum consilium, fida ut tutacula nudis</l>
                  <l n="389">invalidisque paret, metuenda pericula vitet,</l>
                  <l n="390">utile prospiciat, varias agitetur ad artes, </l>
                  <l n="391">consultet cui se domino submittat et orbis</l>
                  <l n="392">quem putet auctorem, quem rerum summa sequatur,</l>
                  <l n="393">at tuus hic urbis genius, dicas volo, quando</l>
                  <l n="394">coepit adhuc parvae primum se infundere Romae?</l>
                  <l n="395">fluxit ab uberibus nemorosa in valle lupinis </l>
                  <l n="396">infantesque aluit, dum nascitur ipse, gemellos?</l>
                  <l n="397">an cum vulturibus volitans ignota per auras</l>
                  <l n="398">umbra repentinam traxit de nube figuram?</l>
                  <l n="399">culminibus summis sedet, an penetralia servat?</l>
                  <l n="400">instituit mores et iura forensia condit, </l>
                  <l n="401">an castrorum etiam fossis intervenit, acres</l>
                  <l n="402">cogit ad arma viros, lituis ciet, urget in hostem?</l>
                  <l n="403">quae quis non videat sapientum digna cachinno?</l>
                  <l n="404">fingamus tamen esse aliquam, quae talia curet,</l>
                  <l n="405">umbram sive animam, per quam respublica fatum</l>
                  <pb n="v.2.p.38"/>
                  <l n="406">hauserit et calidis animetur tota medullis.</l>
                  <l n="407">cur non haec eadem de religione colenda</l>
                  <l n="408">consultat? cur non suspectat libera caelum?</l>
                  <l n="409">cur sibi praescriptum non commutabile fatum</l>
                  <l n="410">ut captiva putat? genesis cur vincula fingit? </l>
                  <l n="411">cui iam nolle licet quod tunc voluisse licebat,</l>
                  <l n="412">erroresque abolere suos ac flectere sensus.</l>
                  <l n="413">sic septingentis erravit circiter annis</l>
                  <l n="414">lubricaque et semper dubitans quae forma placeret</l>
                  <l n="415">imperii, quae regnandi foret aequa potestas. </l>
                  <l n="416">regius exortam iam tunc habuit status urbem</l>
                  <l n="417">non sine grandaevis curarum in parte locatis.</l>
                  <l n="418">mox proceres de stirpe senum tractasse videmus . </l>
                  <l n="419">clavum consilii; plebeias inde catervas</l>
                  <l n="420">conlatas patribus mixtim dicionibus aequis </l>
                  <l n="421">imperitasse diu belloque et pace regendis.</l>
                  <l n="422">consule nobilitas viguit, plebs fisa tribuno est.</l>
                  <l n="423">displicet hic subito status et bis quina creantur</l>
                  <l n="424">summorum procerum fastigia, quos duodeni</l>
                  <l n="425">circumstant fasces simul et sua quemque securis. </l>
                  <l n="426">rursus se geminis reddit ductoribus omnis</l>
                  <l n="427">publica res et consulibus dat condere fastos.</l>
                  <l n="428">ultima sanguineus turbavit saecla triumvir.</l>
                  <pb n="v.2.p.40"/>
                  <l n="429">fluctibus his olim fatum geniusve animusve</l>
                  <l n="430">publicus erravit; tandem deprendere rectum </l>
                  <l n="431">doctus iter caput augustum diademate cinxit</l>
                  <l n="432">appellans patrem patriae, populi atque senatus</l>
                  <l n="433">rectorem, qui militiae sit ductor et idem</l>
                  <l n="434">dictator censorque bonus morumque magister,</l>
                  <l n="435">tutor opum, vindex scelerum, largitor honorum. </l>
                  <l n="436">quod si tot rerum gradibus totiens variatis</l>
                  <l n="437">consiliis aegre tandem pervenit ad illud</l>
                  <l n="438">quod probet ac sancto reverentia publica servet</l>
                  <l n="439">foedere, quid dubitat divina agnoscere iura</l>
                  <l n="440">ignorata prius sibimet tandemque refecta? </l>
                  <l n="441">gratemur, iam non dubitat; nam subdita Christo</l>
                  <l n="442">servit Roma Deo cultus exosa priores.</l>
                  <l n="443">Romam dico viros, quos mentem credimus urbis,</l>
                  <l n="444">non genium, cuius frustra simulatur imago,</l>
                  <l n="445">quamquam cur genium Romae mihi fingitis unum,</l>
                  <l n="446">cum portis, domibus, thermis, stabulis soleatis </l>
                  <l n="447">adsignare suos genios perque omnia membra</l>
                  <l n="448">urbis perque locos geniorum milia multa</l>
                  <l n="449">fingere, ne propria vacet angulus ullus ab umbra?</l>
                  <l n="450">restat ut et fatum similis dementia cunctis </l>
                  <l n="451">aedibus inponat, paries ut quisque sub astro</l>
                  <l n="452">fundatus structusque suo, qua sorte maneret,</l>
                  <l n="453">quando autem rueret, primis acceperit horis,</l>
                  <l n="454">adscribunt saxis Lachesis male fortia fila,</l>
                  <l n="455">tectorumque trabes fusis pendere rotatis </l>
                  <pb n="v.2.p.42"/>
                  <l n="456">credunt, atque ipsis tribuunt decreta tigillis,</l>
                  <l n="457">ceu distet cuius stellae sit fraxinus ortu</l>
                  <l n="458">eruta, quae summum conscenderet ardua culmen,</l>
                  <l n="459">denique nulla hominum res est, nulla actio mundi,</l>
                  <l n="460">cui non fatalem memorent incumbere sortem. </l>
                  <l n="461">quae quia constituunt, dicant cur condita sit lex</l>
                  <l n="462">bis sex in tabulis aut cur rubrica minetur,</l>
                  <l n="463">quae prohibet peccare reos, quos ferrea fata</l>
                  <l n="464">cogunt ad facinus et inevitabile mergunt.</l>
                  <l n="465">quin et velle adigunt pravum insinuantia votum,</l>
                  <l n="466">ne liceat miseris vetitum committere nolle. </l>
                  <l n="467">cedite, si pudor est, gladiumque retundite vestrum,</l>
                  <l n="468">aspera nil meritos poenis plectentia iura;</l>
                  <l n="469">antrum carcereum dissolvite, corpora sub quo</l>
                  <l n="470">agminis innocui fato peccante tenetis. </l>
                  <l n="471">nemo nocens, si fata regunt quod vivitur ac fit:</l>
                  <l n="472">immo nocens quicumque volens quod non licet audet,</l>
                  <l n="473">alterutrum quia velle suum est nec fata reatum</l>
                  <l n="474">inponunt homini, sed fit reus ipse suopte</l>
                  <l n="475">arbitrio, placitumque nefas et facta rependit </l>
                  <l n="476">inpia suppliciis merito non sorte peremptus.</l>
                  <l n="477">quisque putat fato esse locum, sciat omniparentem</l>
                  <l n="478">nosse Deum nulli vetitum fatalibus astris,</l>
                  <l n="479">nec mathesis praescripto aliquo pia vota repelli.</l>
                  <l n="480">spirat enim maiora animus seque altius effert </l>
                  <l n="481">sideribus transitque vias et nubila fati,</l>
                  <pb n="v.2.p.44"/>
                  <l n="482">et momenta premit pedibus, quaecumque putantur</l>
                  <l n="483">figere propositam natali tempore sortem,</l>
                  <l n="484">huc ades, omne hominum genus, huc concurrite et urbes:</l>
                  <l n="485">lux inmensa vocat, factorem noscite vestrum! </l>
                  <l n="486">libera secta patet: nil sunt fatalia: vel si</l>
                  <l n="487">sunt aliqua, opposito vanescunt irrita Christo.</l>
                  <l n="488">sed multi duxere dei per prospera Romam,</l>
                  <l n="489">quos colit ob meritum magnis donata triumphis,</l>
                  <l n="490">ergo age, bellatrix, quae vis subiecerit, ede, </l>
                  <l n="491">Europam Libyamque tibi; dic nomina divum.</l>
                  <l n="492">Iuppiter ut Cretae domineris, Pallas ut Argis,</l>
                  <l n="493">Cynthius ut Delphis, tribuerunt omine dextro.</l>
                  <l n="494">Isis Nilicolas, Rhodios Cytherea reliquit,</l>
                  <l n="495">venatrix Ephesum virgo, Mars dedidit Hebrum, </l>
                  <l n="496">destituit Thebas Bromius, concessit et ipsa</l>
                  <l n="497">Iuno suos Phrygiis servire nepotibus Afros,</l>
                  <l n="498">et quam subiectis dominam dea gentibus esse,</l>
                  <l n="499">si qua fata sinant, iam tum tenditque fovetque</l>
                  <l n="500">iussit Romuleis addictam vivere frenis. </l>
                  <l n="501">perfidiane deum indigenum cecidere tot urbes,</l>
                  <l n="502">destructaeque iacent ipsis prodentibus arae?</l>
                  <pb n="v.2.p.46"/>
                  <l n="503">o pietas, o sancta fides! traduxit alumnos</l>
                  <l n="504">maiestas infida locos, et creditur istis</l>
                  <l n="505">numinibus quae transfugio meruere sacrari! </l>
                  <l n="506">an voluit servare suos luctataque multum</l>
                  <l n="507">religio infestas temptavit pellere turmas</l>
                  <l n="508">Romanis obnixa globis, sed fortior illam</l>
                  <l n="509">virtus luctifico camporum in pulvere fregit?</l>
                  <l n="510">immo ita est, armis et viribus indiga veri </l>
                  <l n="511">victa superstitio est et inanem gloria fugit.</l>
                  <l n="512">sed nec difficilis fuit aut satis ardua genti</l>
                  <l n="513">natae ad procinctus victoria frangere inertes</l>
                  <l n="514">molliaque omnigenum colla inclinare deorum.</l>
                  <l n="515">num cum Dictaeis bellum Corybantibus asper </l>
                  <l n="516">Samnitis Marsusque levi sudore gerebat?</l>
                  <l n="517">num mastigophoris oleoque et gymnadis arte</l>
                  <l n="518">unctis pugilibus miles pugnabat Etruscus?</l>
                  <l n="519">nec petaso insignis poterat Lacedaemone capta</l>
                  <l n="520">Mercurius servare suas de clade palaestras. </l>
                  <l n="521">Appenninicolam peditem Cybeleius hostis</l>
                  <l n="522">congressu excipiens Asiam defendere et Idam</l>
                  <l n="523">qui potuit cogente acies in proelia Gallo?</l>
                  <l n="524">Idalias nisi forte rosas, laurum citharoedi</l>
                  <l n="525">vatis, silvicolae calamos arcumque puellae </l>
                  <l n="526">dedere servitio calcataque sacra domare</l>
                  <l n="527">difficilis operis fuit inmensique laboris.</l>
                  <pb n="v.2.p.48"/>
                  <l n="528">fluctibus Actiacis signum symphonia belli</l>
                  <l n="529">Aegypto dederat, clangebat bucina contra.</l>
                  <l n="530">institerant tenues cumbae fragilesque phaseli </l>
                  <l n="531">inter turritas Memphitica rostra Liburnas:</l>
                  <l n="532">nil potuit Serapis deus et latrator Anubis.</l>
                  <l n="533">stirpis Iuleae ductore exercitus ardens</l>
                  <l n="534">praevaluit, gelido quem miserat Algidus axe.</l>
                  <l n="535">non armata Venus, non tunc clipeata Minerva </l>
                  <l n="536">venere auxilio, non divum degener ordo</l>
                  <l n="537">et patria extorris Romanis adfuit armis,</l>
                  <l n="538">victus et ipse prius inimica nec agmina iuvit,</l>
                  <l n="539">si tamen antiquum norat retinere dolorem.</l>
                  <l n="540">sed dicis legisse deos ubi sanctior usus </l>
                  <l n="541">templorum cultu celebri sine fine maneret,</l>
                  <l n="542">Aeneadumque ultro victricia signa virorum</l>
                  <l n="543">regis amore Numae nullo cogente secutos.</l>
                  <l n="544">num Diomedis item tentoria et acris Ulixi</l>
                  <l n="545">castra volens Pallas caesis custodibus arcis </l>
                  <l n="546">legit, ubi umenti sudaret maesta sigillo?</l>
                  <pb n="v.2.p.50"/>
                  <l n="547">aut quotiens ductor Macetum fortissimus altos</l>
                  <l n="548">templorum cineres victis cumulavit Amyclis,</l>
                  <l n="549">optarunt praedis domini se numina capta</l>
                  <l n="550">misceri Assyriaeque vehi Babylonis ad arcem? </l>
                  <l n="551">non fero Romanum nomen sudataque bella</l>
                  <l n="552">et titulos tanto quaesitos sanguine carpi,</l>
                  <l n="553">detrahit invictis legionibus et sua Romae</l>
                  <l n="554">praemia deminuit, qui, quidquid fortiter actum est,</l>
                  <l n="555">adscribit veneri, palmam victoribus aufert. </l>
                  <l n="556">frustra igitur currus summo miramur in arcu</l>
                  <l n="557">quadriiugos stantesque duces in curribus altis</l>
                  <l n="558">Fabricios, Curios, hinc Drusos, inde Camillos,</l>
                  <l n="559">sub pedibusque ducum captivos poplite flexo</l>
                  <l n="560">ad iuga depressos manibusque in terga retortis </l>
                  <l n="561">et suspensa gravi telorum fragmina trunco,</l>
                  <l n="562">si Brennum, Antiochum, Persen, Pyrrhum, Mithridatem</l>
                  <l n="563">Flora, Matuta, Ceres et Larentina subegit.</l>
                  <l n="564">‘his tamen auspicibus successus dextra dederunt</l>
                  <l n="565">omina laetificos et felix adfuit ales.’</l>
                  <l n="566">quid sibi vult virtus, quid gloria, si Corvinum</l>
                  <pb n="v.2.p.52"/>
                  <l n="567">corvus Apollineus pinna vel gutture iuvit?</l>
                  <l n="568">sed tamen hic corvus cur defuit exitiali</l>
                  <l n="569">forte die, infaustas tegerent cum funera Cannas</l>
                  <l n="570">oppeteretque super congesta cadavera consul?</l>
                  <l n="571">cur Cremerae in campis cornice vel oscine parra</l>
                  <l n="572">nemo deum monuit perituros Marte sinistro</l>
                  <l n="573">tercentum Fabios vix stirpe superstite in uno?</l>
                  <l n="574">nullane tristificis Tritonia noctua Carrhis</l>
                  <l n="575">advolitans praesto esse deam praenuntia Crasso </l>
                  <l n="576">prodidit, aut Paphiam niveae vexere columbae,</l>
                  <l n="577">cuius inauratum tremeret gens Persica limbum?</l>
                  <l n="578">sed video quae te moveant exempla vetustae</l>
                  <l n="579">virtutis: dicis domitum terraque marique</l>
                  <l n="580">orbem, res laetas et prospera quaeque retexis, </l>
                  <l n="581">mille triumphorum memoras ex ordine pompas</l>
                  <l n="582">ductaque per mediam spoliorum fercula Romam,</l>
                  <l n="583">vis dicam quae causa tuos, Romane, labores</l>
                  <l n="584">in tantum extulerit, quis gloria fotibus aucta</l>
                  <l n="585">sic cluat inpositis ut mundum frenet habenis? </l>
                  <l n="586">discordes linguis populos et dissona cultu</l>
                  <l n="587">regna volens sociare Deus subiungier uni</l>
                  <l n="588">imperio, quidquid tractabile moribus esset,</l>
                  <pb n="v.2.p.54"/>
                  <l n="589">concordique iugo retinacula mollia ferre</l>
                  <l n="590">constituit, quo corda hominum coniuncta teneret </l>
                  <l n="591">religionis amor; nec enim fit copula Christo</l>
                  <l n="592">digna, nisi inplicitas societ mens unica gentes.</l>
                  <l n="593">sola Deum novit concordia, sola benignum</l>
                  <l n="594">rite colit tranquilla Patrem: placidissimus illum</l>
                  <l n="595">foederis humani consensus prosperat orbi, </l>
                  <l n="596">seditione fugat, saevis exasperat armis,</l>
                  <l n="597">munere pacis alit, retinet pietate quieta.</l>
                  <l n="598">omnibus in terris quas continet occidualis</l>
                  <l n="599">oceanus roseoque Aurora inluminat ortu,</l>
                  <l n="600">miscebat Bellona furens mortalia cuncta </l>
                  <l n="601">armabatque feras in vulnera mutua dextras.</l>
                  <l n="602">hanc frenaturus rabiem Deus undique gentes</l>
                  <l n="603">inclinare caput docuit sub legibus isdem</l>
                  <l n="604">Romanosque omnes fieri, quos Rhenus et Hister,</l>
                  <l n="605">quos Tagus aurifluus, quos magnus inundat Hiberus,</l>
                  <l n="606">corniger Hesperidum quos interlabitur et quos </l>
                  <l n="607">Ganges alit tepidique lavant septem ostia Nili.</l>
                  <l n="608">ius fecit commune pares et nomine eodem</l>
                  <l n="609">nexuit et domitos fraterna in vincla redegit.</l>
                  <l n="610">vivitur omnigenis in partibus haud secus ac si </l>
                  <l n="611">cives congenitos concludat moenibus unis</l>
                  <l n="612">urbs patria atque omnes lare conciliemur avito.</l>
                  <l n="613">distantes regione plagae divisaque ponto</l>
                  <l n="614">litora conveniunt nunc per vadimonia ad unum</l>
                  <l n="615">et commune forum, nunc per commercia et artes </l>
                  <l n="616">ad coetum celebrem, nunc per genialia fulcra</l>
                  <l n="617">externi ad ius conubii; nam sanguine mixto</l>
                  <pb n="v.2.p.56"/>
                  <l n="618">texitur alternis ex gentibus una propago.</l>
                  <l n="619">hoc actum est tantis successibus atque triumphis</l>
                  <l n="620">Romani imperii: Christo iam tunc venienti, </l>
                  <l n="621">crede, parata via est, quam dudum publica nostrae</l>
                  <l n="622">pacis amicitia struxit moderamine Romae.</l>
                  <l n="623">nam locus esse Deo quis posset in orbe feroci</l>
                  <l n="624">pectoribusque hominum discordibus et sua iura</l>
                  <l n="625">dissimili ratione tuentibus, ut fuit olim? </l>
                  <l n="626">sic inconpositos humano in pectore sensus</l>
                  <l n="627">disiunctasque animi turbato foedere partes</l>
                  <l n="628">nec liquida invisit sapientia nec Deus intrat.</l>
                  <l n="629">at si mentis apex regnandi iure potitus</l>
                  <l n="630">pugnacis stomachi pulsus fibrasque rebelles </l>
                  <l n="631">frenet et omne iecur ratione coerceat una,</l>
                  <l n="632">fit stabilis vitae status, et sententia certa</l>
                  <l n="633">haurit corde Deum domino et subiungitur uni.</l>
                  <l n="634">en ades, Omnipotens, concordibus influe terris: </l>
                  <l n="635">iam mundus te, Christe, capit, quem congrege nexu</l>
                  <l n="636">pax et Roma tenent, capita haec et culmina rerum</l>
                  <l n="637">esse iubes, nec Roma tibi sine pace probatur,</l>
                  <l n="638">et pax ut placeat facit excellentia Romae,</l>
                  <l n="639">quae motus varios simul et dicione coercet</l>
                  <l n="640">et terrore premit; nec enim spoliata prioris </l>
                  <l n="641">robore virtutis senuit nec saecula sensit,</l>
                  <l n="642">nec tremulis, cum bella vocant, capit arma lacertis,</l>
                  <l n="643">nec tam degeneri venerandis supplicat ore</l>
                  <pb n="v.2.p.58"/>
                  <l n="644">principibus, quam vult praenobilis ille senator</l>
                  <l n="645">orandi arte potens et callida fingere doctus </l>
                  <l n="646">mentitumque gravis personae inducere pondus,</l>
                  <l n="647">ut tragicus cantor ligno tegit ora cavato,</l>
                  <l n="648">grande aliquod cuius per hiatum crimen anhelet.</l>
                  <l n="649">si vocem simulare licet, nempe aptior ista</l>
                  <l n="650">vox Romae est, quam nunc eius sub nomine promam.</l>
                  <l n="651">quae quia turpe putat templorum flere repulsam </l>
                  <l n="652">aegidaque in dubiis pro se pugnasse periclis</l>
                  <l n="653">dicere seque gravem senio inclinante fateri,</l>
                  <l n="654">ductores conplexa suos sic laeta profatur:</l>
                  <l n="655">‘O clari salvete duces, generosa propago </l>
                  <l n="656">principis invicti, sub quo senium omne renascens</l>
                  <l n="657">deposui vidique meam flavescere rursus</l>
                  <l n="658">canitiem: nam cum mortalia cuncta vetustas</l>
                  <l n="659">inminuat, mihi longa dies aliud parit aevum,</l>
                  <l n="660">quae vivendo diu didici contemnere finem. </l>
                  <l n="661">nunc, nunc iusta meis reverentia conpetit annis,</l>
                  <l n="662">nunc merito dicor venerabilis et caput orbis,</l>
                  <l n="663">cum galeam sub fronde oleae cristasque rubentes</l>
                  <l n="664">concutio viridi velans fera cingula serto</l>
                  <l n="665">atque armata Deum sine crimine caedis adoro. </l>
                  <l n="666">crimen enim, piget heu, crimen persuaserat atrox</l>
                  <l n="667">Iuppiter, ut sacro iustorum sanguine tincta</l>
                  <l n="668">adsuetum bellis scelerarem funere ferrum,</l>
                  <l n="669">illius instinctu primus Nero matre perempta</l>
                  <l n="670">sanguinem apostolicum bibit ac me strage piorum</l>
                  <l n="671">polluit et proprium facinus mihi saevus inussit. </l>
                  <pb n="v.2.p.60"/>
                  <l n="672">post hunc et Decius iugulis bacchatus apertis</l>
                  <l n="673">insanam pavit rabiem; mox et sitis arsit</l>
                  <l n="674">multorum similis, per vulnera tristia flagrans</l>
                  <l n="675">extrahere insignes animas ac ludere poenis </l>
                  <l n="676">undantesque meum in gremium defundere mortes</l>
                  <l n="677">et sub iure fori non noxia colla secare.</l>
                  <l n="678">hac me labe ream modo tempora vestra piarunt.</l>
                  <l n="679">vivo pie vobis auctoribus, inpia pridem</l>
                  <l n="680">arte Iovis, fateor; quid enim non ille cruentum </l>
                  <l n="681">tradidit? aut quid mite sibi placidumve poposcit?</l>
                  <l n="682">qui, dum praemetuit cultus inolescere Christi,</l>
                  <l n="683">saeviit ac miserum foedavit sanguine saeclum.</l>
                  <l n="684">et sunt qui nobis bella exprobrare sinistra</l>
                  <l n="685">non dubitent, postquam templorum sprevimus aras,</l>
                  <l n="686">adfirmentque Libyn Collinae a cardine portae </l>
                  <l n="687">Hannibalem Iovis imperio Martisque repulsum,</l>
                  <l n="688">victores Senonas Capitoli ex arce fugatos</l>
                  <l n="689">cum super e celso pugnarent numina saxo!</l>
                  <l n="690">qui mihi praeteritam cladem veteresque dolores </l>
                  <l n="691">inculcant iterum, videant me tempore vestro</l>
                  <l n="692">iam nil tale pati: nullus mea barbarus hostis</l>
                  <l n="693">cuspide claustra quatit, non armis, veste comisque</l>
                  <l n="694">ignotus capta passim vagus errat in urbe</l>
                  <l n="695">transalpina meam rapiens in vincula pubem. </l>
                  <pb n="v.2.p.62"/>
                  <l n="696">temptavit Geticus nuper delere tyrannus</l>
                  <l n="697">Italiam patrio veniens iuratus ab Histro</l>
                  <l n="698">has arces aequare solo, tecta aurea flammis</l>
                  <l n="699">solvere, mastrucis proceres vestire togatos;</l>
                  <l n="700">iamque ruens Venetos turmis protriverat agros </l>
                  <l n="701">et Ligurum vastarat opes et amoena profundi</l>
                  <l n="702">rura Padi Tuscumque solum victo amne premebat,</l>
                  <l n="703">depulit hos nimbos equitum non pervigil anser,</l>
                  <l n="704">proditor occulti tenebrosa nocte pericli,</l>
                  <l n="705">sed vis cruda virum perfractaque congredientum</l>
                  <l n="706">pectora nec trepidans animus subcumbere leto<note n="marg">7 06</note>
                  </l>
                  <l n="707">pro patria et pulchram per vulnera quaerere laudem,</l>
                  <l n="708">numquid et ille dies Iove contulit auspice tantum</l>
                  <l n="709">virtutis pretium? dux agminis imperiique</l>
                  <l n="710">Christipotens nobis iuvenis fuit, et comes eius </l>
                  <l n="711">atque parens Stilicho, Deus unus Christus utrique,</l>
                  <l n="712">huius adoratis altaribus et cruce fronti</l>
                  <l n="713">inscripta cecinere tubae: prima hasta dracones</l>
                  <l n="714">praecurrit, quae Christi apicem sublimior effert.</l>
                  <l n="715">illic ter denis gens exitiabilis annis </l>
                  <l n="716">Pannoniae poenas tandem deleta pependit.</l>
                  <pb n="v.2.p.64"/>
                  <l n="717">corpora famosis olim ditata rapinis </l>
                  <l n="718">in cumulos congesta iacent; mirabere seris,</l>
                  <l n="719">posteritas, saeclis inhumata cadavera late,</l>
                  <l n="720">quae Pollentinos texerunt ossibus agros.  </l>
                  <l n="721">si potui manibus Gallorum excisa levare</l>
                  <l n="722">de cinerum squalore caput, redeunte Camillo</l>
                  <l n="723">signa renidenti fumans si fronte recepi,</l>
                  <l n="724">si potui miseras sertis redimire ruinas</l>
                  <l n="725">et male pendentes lauro praecingere turres, </l>
                  <l n="726">quo te suscipiam gremio, fortissime princeps?</l>
                  <l n="727">quos spargam flores? quibus insertabo coronis</l>
                  <l n="728">atria? quae festis suspendam pallia portis,</l>
                  <l n="729">inmunis tanti belli ac te stante sub armis</l>
                  <l n="730">libera et aure tenus Geticos experta tumultus? </l>
                  <l n="731">scande triumphalem currum, spoliisque receptis</l>
                  <l n="732">huc Christo comitante veni. date, vincula demam</l>
                  <l n="733">captivis gregibus; manicas deponite longo</l>
                  <l n="734">tritas servitio, matrum iuvenumque catervae.</l>
                  <l n="735">dediscat servire senex laris exul aviti, </l>
                  <l n="736">discat et ad patrium limen genetrice reversa</l>
                  <l n="737">ingenuum se nosse puer. timor omnis abesto;</l>
                  <l n="738">vicimus, exultare libet, quid tale repulso</l>
                  <l n="739">Poenorum quondam duce contigit? ille petitae</l>
                  <l n="740">postquam perculerat tremefacta repagula portae,</l>
                  <l n="741">Baianis resolutus aquis durissima luxu </l>
                  <pb n="v.2.p.66"/>
                  <l n="742">robora destituit ferrumque libidine fregit.</l>
                  <l n="743">at noster Stilicho congressus comminus ipsa</l>
                  <l n="744">ex acie ferrata virum dare terga coegit.</l>
                  <l n="745">hic Christus nobis Deus adfuit et mera virtus, </l>
                  <l n="746">illic lascivum, Campania fertilis, hostem</l>
                  <l n="747">deliciae vicere tuae; non Iuppiter acrem</l>
                  <l n="748">protexit Fabium, sed iuvit amoena Tarentus,</l>
                  <l n="749">quae dedit inlecebris domitum calcare tyrannum.</l>
                  <l n="750">his ego pro meritis quae praemia digna rependam, </l>
                  <l n="751">non habeo: membra statuis effingere vile est;</l>
                  <l n="752">virtutem nil vile decet; nam vile, quod aetas</l>
                  <l n="753">eripit: aera cadunt aut fulvum defluit aurum</l>
                  <l n="754">aut candor perit argenti si defuit usus,</l>
                  <l n="755">et fuscata situ corrumpit vena colorem. </l>
                  <l n="756">viva tibi, princeps, debetur gloria, vivum</l>
                  <l n="757">virtutis pretium decus inmortale secuto.</l>
                  <l n="758">regnator mundi Christo sociabere in aevum,</l>
                  <l n="759">quo ductore meum trahis ad caelestia regnum.</l>
                  <l n="760">nil te permoveat magni vox rhetoris, oro, </l>
                  <l n="761">qui sub legati specie sacra mortua plorans</l>
                  <l n="762">ingenii telis et fandi viribus audet,</l>
                  <l n="763">heu, nostram temptare fidem nec te videt ac me</l>
                  <l n="764">devotos, Auguste, Deo, cui sordida templa</l>
                  <l n="765">clausimus et madidas sanie deiecimus aras. </l>
                  <pb n="v.2.p.68"/>
                  <l n="766">unus nostra regat servetque palatia Christus;</l>
                  <l n="767">ne quis Romuleas daemon iam noverit arces,</l>
                  <l n="768">sed soli pacis Domino mea serviat aula.’</l>
                  <l n="769">sic adfata pios Roma exoravit alumnos</l>
                  <l n="770">spernere legatum non admittenda petentem, </l>
                  <l n="771">legatum Iovis ex adytis ab haruspice missum,</l>
                  <l n="772">at non a patria; patriae sua gloria Christus,</l>
                  <l n="773">persistit tamen adfirmans iter esse viandi </l>
                  <l n="774">multifidum variumque, Deus cum quaeritur unus;</l>
                  <l n="775">hinc alios, ast inde alios properare seorsum, </l>
                  <l n="776">quemque per anfractus proprios; sed conpeta eodem</l>
                  <l n="777">fine coartari simul et concurrere in unum;</l>
                  <l n="778">quin etiam caelum atque solum, ventos, mare, nubes</l>
                  <l n="779">omnibus in commune dari, vel qui colimus te,</l>
                  <l n="780">Christe, vel exta litant sculptis qui tabida saxis. </l>
                  <l n="781">non nego communem cunctis viventibus usum</l>
                  <l n="782">aeris, astrorum, pelagi, telluris et imbris.</l>
                  <l n="783">immo etiam iniustus pariter iustusque sub uno</l>
                  <l n="784">axe habitant, unas capit inpius et pius auras,</l>
                  <l n="785">castus et incestus, meretrix et nupta, nec alter </l>
                  <l n="786">ore sacerdotis quam myrmillonis anhelat i</l>
                  <l n="787">spiritus, aërio vitam qui temperat haustu. I</l>
                  <l n="788">nubis verna pluit zephyro inpellente, sed aeque I</l>
                  <l n="789">furis et innocui fecundat rura coloni.</l>
                  <l n="790">gurgitis aestivi sic pura fluenta viator,  </l>
                  <l n="791">ut latro, fessus adit; sic piratis mare servit</l>
                  <l n="792">ut mercatori, nec fluctus secius hosti</l>
                  <l n="793">obsequitur, quam cum licitae fert transtra carinae.</l>
                  <l n="794">ergo capax utriusque rei natura creandis</l>
                  <l n="795">se praebet populis, nec habet discernere dispar </l>
                  <pb n="v.2.p.70"/>
                  <l n="796">viventum meritum, quos tantum pascere iussa est.</l>
                  <l n="797">servit enim mundus, non iudicat; hoc sibi summus</l>
                  <l n="798">naturae Dominus praescripta in tempora servat,</l>
                  <l n="799">nune adsunt homini data munera legibus isdem</l>
                  <l n="800">quis concessa semel: fons liquitur, amnis inundat,</l>
                  <l n="801">velivolum ratibus mare finditur, influit imber, </l>
                  <l n="802">aura volat tenuis, vegetatur mobilis aer,</l>
                  <l n="803">et res naturae fit publica promptaque cunctis,</l>
                  <l n="804">dum servant elementa suum famulantia cursum,</l>
                  <l n="805">sic probus atque reus capitalis criminis isdem </l>
                  <l n="806">sideribus facilisque poli bonitate fruuntur.</l>
                  <l n="807">vivere commune est, sed non commune mereri,</l>
                  <l n="808">denique Romanus, Daha, Sarmata, Vandalus, Hunnus,</l>
                  <l n="809">Gaetulus, Garamans, Alamannus, Saxo, Galaula,</l>
                  <l n="810">una omnes gradiuntur humo, caelum omnibus unum,</l>
                  <l n="811">est, ' unus et oceanus, nostrum qui continet orbem. </l>
                  <l n="812">addo aliud: nostros potant animalia fontes;</l>
                  <l n="813">ipso rore mihi seges est, quo gramen onagris,</l>
                  <l n="814">spurca suis nostro amne natat, nostra intrat et ipsos</l>
                  <l n="815">aura canes animatque levi fera corpora flatu. </l>
                  <l n="816">sed tantum distant Romana et barbara, quantum</l>
                  <l n="817">quadrupes abiuneta est bipedi vel muta loquenti;</l>
                  <l n="818">tantum 1 etiam qui rite Dei praecepta sequuntur,</l>
                  <l n="819">cultibus a stolidis et eorum erroribus absunt,</l>
                  <l n="820">non facit ergo pares in religione tenenda </l>
                  <l n="821">aëris et caeli communio; corpora tantum</l>
                  <pb n="v.2.p.72"/>
                  <l n="822">gignit, alit, reparat, recidivaque semina servat.</l>
                  <l n="823">nec refert, cuius generis cuiusve figurae</l>
                  <l n="824">aut cuius meriti: modo sint ut corpora terra </l>
                  <l n="825">edita terrenis quibus est vigor ex elementis;  </l>
                  <l n="826">artificis quia Patris opus discrimine nullo</l>
                  <l n="827">influit in medium nec avaro munere currit,</l>
                  <l n="828">ante datum quam primus homo sordesceret Adam. .</l>
                  <l n="829">nec vitio utentum restrictum deficit aut se</l>
                  <l n="830">subtrahit indignis, nec foeda et turpia vitat. </l>
                  <l n="831">haud aliter solis radius, cum luminat omnes</l>
                  <l n="832">diffuso splendore locos, ferit aurea tecta,</l>
                  <l n="833">sed ferit et nigro sordentia culmina fumo.</l>
                  <l n="834">intrat marmoribus Capitolia clara, sed intrat</l>
                  <l n="835">carceris et rimas et taetra foramina clausi </l>
                  <l n="836">stercoris et spurcam redolenti in fornice cellam.</l>
                  <l n="837">sed non illud erunt obscura ergastula, quod sunt</l>
                  <l n="838">regia gemmato laquearia fulva metallo.</l>
                  <l n="839">nempe magis non illud erunt, qui numen in urnis</l>
                  <l n="840">quaerunt ac tumulis et larvas sanguine placant, </l>
                  <l n="841">quod sunt qui summum caeli Dominum venerantur</l>
                  <l n="842">iustitiamque litant et templum pectoris ornant.</l>
                  <l n="843">secretum sed grande nequit rationis opertae</l>
                  <l n="844">quaeri aliter quam si sparsis via multiplicetur</l>
                  <l n="845">tramitibus, et centenos terat orbita calles </l>
                  <l n="846">quaesitura Deum variata indage latentem.</l>
                  <l n="847">longe aliud verum est; nam multa amba go viarum</l>
                  <l n="848">anfractus dubios habet et perplexius errat; </l>
                  <pb n="v.2.p.74"/>
                  <l n="849">sola errore caret simplex via, nescia flecti</l>
                  <l n="850">in diverticulum, biviis nec pluribus anceps. </l>
                  <l n="851">Non tamen infitior duplex occurrere nobis</l>
                  <l n="852">semper iter, geminis mortalia partibus ire,</l>
                  <l n="853">cum dubitant quonam ferat ignorantia gressum,</l>
                  <l n="854">altera multifida est, at simplex altera et una;</l>
                  <l n="855">una Deum sequitur, divos colit altera plures, </l>
                  <l n="856">et tot sunt eius divortia quot templorum</l>
                  <l n="857">signa, quot aereis volitant phantasmata monstris,</l>
                  <l n="858">aut hos thyrsigeri rapit ad Dionysia Bacchi,</l>
                  <l n="859">inlicit aut alios ad Saturnalia festa,</l>
                  <l n="860">aut docet occultus quae sacra Diespiter infans </l>
                  <l n="861">inter tinnitus solvi sibi poscat aenos.</l>
                  <l n="862">iamque Lupercales ferulae nudique petuntur</l>
                  <l n="863">discursus iuvenum; Megalesius hinc spado diris</l>
                  <l n="864">incensus furiis caeca ad responsa vocatur,</l>
                  <l n="865">sunt qui quadriviis brevioribus ire parati </l>
                  <l n="866">vilia Niliacis venerantur holuscula in hortis,</l>
                  <l n="867">porrum et caepe deos inponere nubibus ausi,</l>
                  <l n="868">albaque et senapin 1 caeli super astra locare.</l>
                  <pb n="v.2.p.76"/>
                  <l n="869">Isis enim et Serapis et grandi simia cauda</l>
                  <l n="870">et crocodilus idem quod Iuno, Laverna, Priapus. </l>
                  <l n="871">hos tu, Nile, colis, illos tu, Thybris, adoras:</l>
                  <l n="872">una superstitio est, quamvis non concolor error,</l>
                  <l n="873">hinc alia exoritur tenebrosis tecta frutectis</l>
                  <l n="874">semita, quam pecudes et muta animalia carpunt </l>
                  <l n="875">uaeque latent silvis: operitur nescia caeli </l>
                  <l n="876">mens hominum saevo vivens captiva tyranno,</l>
                  <l n="877">haec putat esse Deum nullum, namque omnia verti</l>
                  <l n="878">casibus, et nullo sub praeside saecla rotari.</l>
                  <l n="879">hoc iter haudquaquam magno discrimine distat</l>
                  <l n="880">hisce viis quas vos teritis, qui numina multa </l>
                  <l n="881">et portenta deum summum numerosa putatis,</l>
                  <l n="882">simplicis ergo viae dux est Deus, ille per unam</l>
                  <l n="883">ire iubet mortale genus, quam dirigit ipse</l>
                  <l n="884">sublimem dextro celsa ad fastigia clivo,</l>
                  <l n="885">prima viae facies inculta, subhorrida, tristis, </l>
                  <l n="886">difficilis, sed fine sui pulcherrima et amplis</l>
                  <l n="887">praedita divitiis et abundans luce perenni,</l>
                  <l n="888">et quae praeteritos possit pensare labores,</l>
                  <l n="889">multiplici dux daemon adest, qui parte sinistra</l>
                  <l n="890">centifidum confundit iter; trahit inde sophistas </l>
                  <l n="891">barbatos, trahit hinc opibus vel honore potentes;</l>
                  <l n="892">inlicit et volucrum linguis et haruspice fallit,</l>
                  <l n="893">instigat bacchantis anus ambage Sibyllae,</l>
                  <l n="894">involvit mathesi, magicas inpellit in artes,</l>
                  <pb n="v.2.p.78"/>
                  <l n="895">omine sollicitat, capit augure, territat extis. </l>
                  <l n="896">cernis ut una via est multis anfractibus errans,</l>
                  <l n="897">talem passa ducem qui non sinat ire salutis</l>
                  <l n="898">ad Dominum, sed mortis iter per devia monstrat,</l>
                  <l n="899">devia picta bonis brevibus, sed fine sub ipso</l>
                  <l n="900">tristia et in subitam praeceps inmersa Charybdem?</l>
                  <l n="901">ite procul, gentes! consortia nulla viarum </l>
                  <l n="902">sunt vobis cum plebe Dei; discedite longe</l>
                  <l n="903">et vestrum penetrate chaos, quo vos vocat ille</l>
                  <l n="904">praevius infernae perplexa per avia noctis!</l>
                  <l n="905">at nobis vitae Dominum quaerentibus unum </l>
                  <l n="906">lux iter est et clara dies et gratia simplex.</l>
                  <l n="907">spem sequimur gradimurque fide fruimurque futuris,</l>
                  <l n="908">ad quae non veniunt praesentis gaudia vitae,</l>
                  <l n="909">nec currunt pariter capta et capienda voluptas.</l>
                  <l n="910">ultima legati defleta dolore querella est </l>
                  <l n="911">Palladiis quod farra focis, vel quod stipis ipsis</l>
                  <l n="912">virginibus castisque choris alimenta negentur,</l>
                  <l n="913">Vestales solitis fraudentur sumptibus ignes,</l>
                  <l n="914">hinc ait et steriles frugescere rarius agros</l>
                  <l n="915">et tristem saevire famem, totumque per orbem </l>
                  <l n="916">mortales pallere inopes ac panis egenos,</l>
                  <l n="917">quae tanta extiterit praesenti tempore tamque</l>
                  <pb n="v.2.p.80"/>
                  <l n="918">invidiosa fames, quam Triptolemi Cererisque</l>
                  <l n="919">moverit ira penu pro virginis ulciscendo,</l>
                  <l n="920">non memini nec tale aliquid vel fama susurrat.</l>
                  <l n="921">audio per Pharios Nilum discurrere campos  </l>
                  <l n="922">more suo viridisque sata stagnare Canopi.</l>
                  <l n="923">aut veniat sicco qui flumine nuntius adfert</l>
                  <l n="924">ieiunam squalere siti sub pulvere Memphim.</l>
                  <l n="925">nec Pelusiacae limum sudare paludis. </l>
                  <l n="926">num fons arcano naturae tectus operto</l>
                  <l n="927">aruit, et tenuem vix stillat vena liquorem?</l>
                  <l n="928">num refugus nostras odit praestringere ripas</l>
                  <l n="929">amnis et exustos cursum deflectit ad Indos?</l>
                  <l n="930">num tractu in medio bibulus vorat alveus undam </l>
                  <l n="931">fluminis et subito stagna absorbentur hiatu,</l>
                  <l n="932">ne sulcos operire vadis neve arida possint</l>
                  <l n="933">Aegypti per plana trahi glebasque rigentes</l>
                  <l n="934">infusis ad pingue lutum mollire fluentis,</l>
                  <l n="935">unde seges late crinitis fluctuet agris, </l>
                  <l n="936">densius et gravidis se vestiat aequor aristis?</l>
                  <l n="937">respice, num Libyci desistat ruris arator</l>
                  <l n="938">frumentis onerare rates et ad ostia Thybris</l>
                  <l n="939">mittere triticeos in pastum plebis acervos,</l>
                  <l n="940">numne Leontini sulcator solvere campi </l>
                  <l n="941">cesset frugiferas Lilybeo ex litore cumbas,</l>
                  <pb n="v.2.p.82"/>
                  <l n="942">nec det vela fretis Romana nec horrea rumpat</l>
                  <l n="943">Sardorum congesta vehens granaria classis.</l>
                  <l n="944">ergo piris mensas silvestribus inplet arator</l>
                  <l n="945">Poenus et evulsas Siculus depascitur herbas, </l>
                  <l n="946">iamque Remi populo quernas Sardinia glandes</l>
                  <l n="947">subpeditat, iam coma cibus lapidosa Quintum?</l>
                  <l n="948">quis venit esuriens magni ad spectacula circi?</l>
                  <l n="949">quae regio gradibus vacuis ieiunia dira</l>
                  <l n="950">sustinet? aut quae Ianiculi mola muta quiescit? </l>
                  <l n="951">quantos quaeque ferat fructus provincia quamque</l>
                  <l n="952">ubere fecundo large fluat orbis opimus,</l>
                  <l n="953">indicio est annona, tuae quae publica plebi,</l>
                  <l n="954">Roma, datur tantaeque manus longa otia pascit.</l>
                  <l n="955">sit fortasse aliquis paulo infecundior annus: </l>
                  <l n="956">nil mirum nec in orbe novum, didicere priores</l>
                  <l n="957">perpessi plerumque famem, si tabidus aër</l>
                  <l n="958">siccavit tenues ardenti sidere nubes</l>
                  <l n="959">nec vernas infudit aquas creberrimus imber</l>
                  <l n="960">fruge nova et viridi, si messis adulta priusquam </l>
                  <l n="961">conceptas tenero solidaret lacte medullas,</l>
                  <l n="962">adflatum calido sucum contraxit ab euro</l>
                  <l n="963">ieiunosque tulit calamos atque inrita vota</l>
                  <l n="964">agricolae sterilis stipularum silva fefellit.</l>
                  <l n="965">his, ni fallor, ager vitiis corruptus et ante </l>
                  <l n="966">subiacuit quam Palladium, quam Vesta penates</l>
                  <l n="967">sub lare Pergameo servarent igne reposto,</l>
                  <pb n="v.2.p.84"/>
                  <l n="968">quam Priami genitor conductis moenia fabris</l>
                  <l n="969">extrueret, quam virgo suas fundaret Athenas</l>
                  <l n="970">Pallas; in his quoniam vestalis origo favillae </l>
                  <l n="971">urbibus, ut memorant, primo de fomite sumpta est</l>
                  <l n="972">sacraruntque focos aut Phryx aut Graius alumnos.</l>
                  <l n="973">antiquis elementa labant erroribus, ac de</l>
                  <l n="974">legitimo discussa modo plerumque feruntur</l>
                  <l n="975">in casus alios quam lex habet aut iter anni. </l>
                  <l n="976">nunc consumit edax segetem rubigo maligni</l>
                  <l n="977">aeris ex vitio, nunc culpam vere tepenti</l>
                  <l n="978">post zephyros gelidi glacies aquilonis inurit</l>
                  <l n="979">ambustumque caput culmi fuligine tinguit;</l>
                  <l n="980">seminis aut teneri turgens dum germinat herba, </l>
                  <l n="981">continuis nimiisque perit constricta pruinis</l>
                  <l n="982">nec potis est tenuem telluri adfigere fibram;</l>
                  <l n="983">mox eiecta solo glacie sidente superfit</l>
                  <l n="984">nudaque subducto radix avellitur arvo.</l>
                  <l n="985">ancipites tribuli subeunt et carduus horrens; </l>
                  <l n="986">hos fert sicca sitis, hunc ebrius educat umor.</l>
                  <l n="987">temperies effusa minus vel plus agit istos</l>
                  <l n="988">terrarum morbos et mundum vulnerat aegrum.</l>
                  <l n="989">non aliter nostri corruptus corporis usus</l>
                  <l n="990">in vitium plerumque cadit nec in ordine recto </l>
                  <l n="991">perstat et excessu moderaminis adficit artus;</l>
                  <l n="992">unus enim status est mundique et corporis huius</l>
                  <l n="993">quod gerimus; natura eadem sustentat utrumque.</l>
                  <l n="994">edita de nihilo crescunt, nihilumque futura</l>
                  <pb n="v.2.p.86"/>
                  <l n="995">aut titubant morbis aut tempore victa senescunt,</l>
                  <l n="996">nec natura caret vitio, cui terminus instat. </l>
                  <l n="997">semper, crede, polus variis proventibus annos</l>
                  <l n="998">texuit: hos multa ditavit fruge fluentes,</l>
                  <l n="999">quosdam infelices astris damnavit iniquis,</l>
                  <l n="1000">spe cassa et sterili curam frustratus agrestem. </l>
                  <l n="1001">sed si vestales ulciscitur ista puellas</l>
                  <l n="1002">pestis, ab infido quae gignitur inproba mundo, .</l>
                  <l n="1003">cur non Christicolum tantum populatur agellos,</l>
                  <l n="1004">per quos virginibus vestris stata dona negantur?</l>
                  <l n="1005">utimur et ruris reditu et ratione colendi, </l>
                  <l n="1006">exercere manum non paenitet: et lapis illic</l>
                  <l n="1007">si stetit, antiquus quem cingere sueverat error</l>
                  <l n="1008">fasceolis vel gallinae pulmone rogare,</l>
                  <l n="1009">frangitur et nullis violatur Terminus extis,</l>
                  <l n="1010">et quae fumificas arbor vittata lucernas </l>
                  <l n="1011">servabat, cadit ultrici succisa bipenni.</l>
                  <l n="1012">nec tamen idcirco minor est aut fructus agelli</l>
                  <l n="1013">aut tempestatis clementia laeta serenae,</l>
                  <l n="1014">temperet aut pluvius qui culta novalia ventus.</l>
                  <l n="1015">sed nec magno opus est frugi viventibus, et eum</l>
                  <l n="1016">maxima proveniunt non amplo in gaudia censu </l>
                  <l n="1017">solvimur inque lucrum studio exultamus avaro. </l>
                  <l n="1018">nam quibus aeternum spes informatur in aevum,</l>
                  <l n="1019">omne bonum tenue est quod praesens ingerit aetas. </l>
                  <pb n="v.2.p.88"/>
                  <l n="1020">o felix nimium, sapiens et rusticus idem, </l>
                  <l n="1021">qui terras animumque colens inpendit utrisque</l>
                  <l n="1022">curam pervigilem, quales quos inbuit auctor</l>
                  <l n="1023">Christus, et adsumptis dedit haec praecepta colonis:</l>
                  <l n="1024">‘semina cum sulcis committitis, arva cavete</l>
                  <l n="1025">dura lapillorum macie, ne decidat illic </l>
                  <l n="1026">quod seritur, primo quoniam praefertile germen</l>
                  <l n="1027">luxuriat, suco mox deficiente sub aestu</l>
                  <l n="1028">sideris igniferi sitiens torretur et aret;</l>
                  <l n="1029">neve in spinosos incurrant semina vepres,</l>
                  <l n="1030">aspera nam segetem surgentem vincula texunt </l>
                  <l n="1031">ac fragiles calamos nodis rubus artat acutis;</l>
                  <l n="1032">et ne iacta viae spargantur in aggere grana,</l>
                  <l n="1033">haec avibus quia nuda patent passimque vorantur</l>
                  <l n="1034">inmundisque iacent foeda ad ludibria corvis.’</l>
                  <l n="1035">his Deus agricolam confirmat legibus; ille </l>
                  <l n="1036">ius caeleste Patris non summa intelligit aure,</l>
                  <l n="1037">sed simul et cordis segetem disponit et agri,</l>
                  <l n="1038">ne minus interno niteant praecordia cultu</l>
                  <l n="1039">quam cum laeta suas ostentant iugera messes.</l>
                  <l n="1040">extirpamus enim sentos de pectore vepres, </l>
                  <l n="1041">ne vitiosa necent germen vitale flagella,</l>
                  <l n="1042">ne frugem segetemque animae spinosa malorum</l>
                  <l n="1043">inpediat sentix scelerum peccamine crebro,</l>
                  <l n="1044">glarea ne tenuis ieiunis siccet harenis</l>
                  <l n="1045">marcentem sub corde fidem, ne pectoris aestus </l>
                  <l n="1046">flagret et effetis urat charismata venis,</l>
                  <l n="1047">denique ne iecoris detrita in parte relinquat</l>
                  <l n="1048">vilis cura Deum, ne spem, qua vescimur intus,</l>
                  <l n="1049">deserat obscenisque avibus permittat edendam,</l>
                  <l n="1050">et proiecta fides hosti sit praeda volucri. </l>
                  <pb n="v.2.p.90"/>
                  <l n="1051">talis nostrorum sollertia centiplicatos</l>
                  <l n="1052">agrorum rediget fructus, quibus acrius instat,</l>
                  <l n="1053">nec metuit ne congestum populetur acervum</l>
                  <l n="1054">curculio vel nigra cavis formica recondat.</l>
                  <l n="1055">sunt et virginibus pulcherrima praemia nostris: </l>
                  <l n="1056">et pudor et sancto tectus velamine vultus,</l>
                  <l n="1057">et privatus honos nec nota et publica forma,</l>
                  <l n="1058">et rarae tenuesque epulae et mens sobria semper,</l>
                  <l n="1059">lexque pudicitiae vitae cum fine peracta.</l>
                  <l n="1060">hinc decies deni rediguntur in horrea fructus, </l>
                  <l n="1061">horrea nocturno non umquam obnoxia furi,</l>
                  <l n="1062">nam caelum fur nullus adit, caelestia numquam</l>
                  <l n="1063">fraude resignantur; fraus terris volvitur imis.</l>
                  <l n="1064">quae nunc Vestalis sit virginitatis honestas</l>
                  <l n="1065">discutiam, qua lege regat decus omne pudoris. </l>
                  <l n="1066">ac primum parvae teneris capiuntur in annis,</l>
                  <l n="1067">ante voluntatis propriae quam libera secta,</l>
                  <l n="1068">laude pudicitiae fervens et amore deorum,</l>
                  <l n="1069">iusta maritandi condemnet 1 vincula sexus,</l>
                  <l n="1070">captivus pudor ingratis addicitur aris, </l>
                  <l n="1071">nec contempta perit miseris sed adempta voluptas</l>
                  <l n="1072">corporis intacti: non mens intacta tenetur,</l>
                  <l n="1073">nec requies datur ulla toris, quibus innuba caecum</l>
                  <l n="1074">vulnus et amissas suspirat femina taedas;</l>
                  <l n="1075">tum quia non totum spes salva interficit ignem,</l>
                  <pb n="v.2.p.92"/>
                  <l n="1076">nam resides quandoque faces adolere licebit </l>
                  <l n="1077">festaque decrepitis obtendere flammea canis;</l>
                  <l n="1078">tempore praescripto membra intemerata requirens</l>
                  <l n="1079">tandem virgineam fastidit Vesta senectam.</l>
                  <l n="1080">dum thalamis habilis tumuit vigor, inrita nullus </l>
                  <l n="1081">fecundavit amor materno viscera partu;</l>
                  <l n="1082">nubit anus veterana sacro perfuncta labore,</l>
                  <l n="1083">desertisque focis, quibus est famulata iuventas,</l>
                  <l n="1084">transfert emeritas ad fulcra iugalia rugas,</l>
                  <l n="1085">discit et in gelido nova nupta tepescere lecto. </l>
                  <l n="1086">interea dum torta vagos ligat infula crines</l>
                  <l n="1087">fatalesque adolet prunas innupta sacerdos,</l>
                  <l n="1088">fertur per medias ut publica pompa plateas</l>
                  <l n="1089">pilento residens molli, seque ore retecto</l>
                  <l n="1090">inputat attonitae virgo spectabilis urbi. </l>
                  <l n="1091">inde ad consessum caveae pudor almus et expers</l>
                  <l n="1092">sanguinis it pietas hominum visura cruentos</l>
                  <l n="1093">congressus mortesque et vulnera vendita pastu</l>
                  <l n="1094">spectatura sacris oculis, sedet illa verendis</l>
                  <l n="1095">vittarum insignis phaleris fruiturque lanistis. </l>
                  <l n="1096">o tenerum mitemque animum! consurgit ad ictus</l>
                  <l n="1097">et, quotiens victor ferrum iugulo inserit, illa</l>
                  <l n="1098">delicias ait esse suas, pectusque iacentis</l>
                  <l n="1099">virgo modesta iubet converso pollice rumpi,</l>
                  <l n="1100">ne lateat pars ulla animae vitalibus imis, </l>
                  <pb n="v.2.p.94"/>
                  <l n="1101">altius inpresso dum palpitat ense secutor.</l>
                  <l n="1102">hoc illud meritum est, quod continuare feruntur</l>
                  <l n="1103">excubias Latii pro maiestate Palati,</l>
                  <l n="1104">quod redimunt vitam populi procerumque salutem,</l>
                  <l n="1105">perfundunt quia colla comis bene vel bene cingunt</l>
                  <l n="1106">tempora taeniolis et licia crinibus addunt, </l>
                  <l n="1107">et quia subter humum lustrales testibus umbris</l>
                  <l n="1108">in flammam iugulant pecudes et murmura miscent?</l>
                  <l n="1109">an quoniam podii meliore in parte sedentes</l>
                  <l n="1110">spectant aeratam faciem quam crebra tridenti </l>
                  <l n="1111">inpacto quatiant hastilia, saucius et quam</l>
                  <l n="1112">vulneribus patulis partem perfundat harenae</l>
                  <l n="1113">cum fugit, et quanto vestigia sanguine signet?</l>
                  <l n="1114">quod genus ut sceleris iam nesciat aurea Roma,</l>
                  <l n="1115">te precor, Ausonii dux augustissime regni, </l>
                  <l n="1116">et tam triste sacrum iubeas, ut cetera, tolli.</l>
                  <l n="1117">perspice, nonne vacat meriti locus iste paterni,</l>
                  <l n="1118">quem tibi supplendum Deus et genitoris amica</l>
                  <l n="1119">servavit pietas? solus ne praemia tantae</l>
                  <l n="1120">virtutis caperet, <q>partem tibi, nate, reservo</q>
                  </l>
                  <l n="1121">dixit, et integrum decus intactumque reliquit.</l>
                  <l n="1122">adripe dilatam tua, dux, in tempora famam,</l>
                  <pb n="v.2.p.96"/>
                  <l n="1123">quodque patri superest, successor laudis habeto.</l>
                  <l n="1124">ille urbem vetuit taurorum sanguine tingui:</l>
                  <l n="1125">tu mortes miserorum hominum prohibeto litari. </l>
                  <l n="1126">nullus in urbe cadat, cuius sit poena voluptas,</l>
                  <l n="1127">nec sua virginitas oblectet caedibus ora.</l>
                  <l n="1128">iam solis contenta feris infamis harena</l>
                  <l n="1129">nulla cruentatis homicidia ludat in armis.</l>
                  <l n="1130">sit devota Deo, sit tanto principe digna </l>
                  <l n="1131">et virtute potens et criminis inscia Roma,</l>
                  <l n="1132">quemque ducem bellis sequitur, pietate sequatur.</l>

               </div>
            </div>
         </div>
      </body>
   </text>
</TEI>
