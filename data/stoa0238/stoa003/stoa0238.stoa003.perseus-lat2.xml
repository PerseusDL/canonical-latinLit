<?xml version="1.0" encoding="UTF-8"?>
<?xml-model href="http://www.stoa.org/epidoc/schema/8.19/tei-epidoc.rng"
  schematypens="http://relaxng.org/ns/structure/1.0"?>
<?xml-model href="http://www.stoa.org/epidoc/schema/8.19/tei-epidoc.rng"
  schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Praefatio</title>
        <author>Prudentius</author>
        <editor role="editor">H.J. Thomson</editor>
        <funder n="org:Mellon">The Mellon Foundation</funder>
      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
      </publicationStmt>
      <sourceDesc>
        <biblStruct>
          <monogr>
            <author>Prudentius</author>
            <title>Prudentius, Vol 1</title>
            <editor>H.J. Thomson</editor>
            <imprint>
              <pubPlace>London; Cambridge, Massachusetts</pubPlace>
              <publisher>Heinemann; Harvard University Press</publisher>
              <date>1949</date>
            </imprint>
          </monogr>
        </biblStruct>
      </sourceDesc>
    </fileDesc>
    
    <encodingDesc>
      <refsDecl n="CTS">
        <cRefPattern n="line"
          matchPattern="(\w+)"
          replacementPattern="#xpath(/tei:TEI/tei:text/tei:body/tei:div/tei:div/tei:l[@n='$1'])">
          <p>This pointer pattern extracts line</p>
        </cRefPattern>
      </refsDecl>
      <refsDecl n="TEI.2">
        <refState unit="card"/>
      </refsDecl>
    </encodingDesc>
    
    <profileDesc>
      <langUsage>
        <language ident="lat">Latin</language>
        <language ident="grc">Greek</language>
      </langUsage>
    </profileDesc>

      <revisionDesc>
         <change who="Thibault Clerice" when="2015-11-18">Bumped URN after CTS and Epidoc conversion</change>
      </revisionDesc>
  </teiHeader>
  
  
  <text>
    <body>
      <div xml:lang="lat"
        type="edition"
        n="urn:cts:latinLit:stoa0238.stoa003.perseus-lat2">
        <div type="textpart" n="1" subtype="book">
          <pb n="p.2"/>
          
          <head>Praefatio</head>
          <l n="1">Per quinquennia iam decem,</l>
          <l n="2">ni fallor, fuimus; septimus insuper</l>
          <l n="3">annum cardo rotat, dum fruimur sole volubili. </l>
          <l n="4">instat terminus, et diem</l>
          <l n="5">vicinum senio iam Deus adplicat.</l>
          <l n="6">quid nos utile tanti spatio temporis egimus?</l>
          <l n="7">aetas prima crepantibus</l>
          <l n="8">flevit sub ferulis. mox docuit toga</l>
          <l n="9">infectum vitiis falsa loqui, non sine crimine.</l>
          <l n="10">tum lasciva protervitas </l>
          <l n="11">et luxus petulans (heu pudet ac piget!)</l>
          <l n="12">foedavit iuvenem nequitiae sordibus ac luto.</l>
          <l n="13">exim iurgia turbidos</l>
          <l n="14">armarunt animos, et male pertinax</l>
          <l n="15">vincendi studium subiacuit casibus asperis. </l>
          <l n="16">bis legum moderamine</l>
          <l n="17">frenos nobilium reximus urbium,</l>
          <l n="18">ius civile bonis reddidimus, terruimus reos.</l>
          <l n="19">tandem militiae gradu</l>
          <l n="20">evectum pietas principis extulit </l>
          <l n="21">adsumptum propius stare iubens ordine proximo.</l>
          <pb n="p.4"/>
          <l n="22">haec dum vita volans agit,</l>
          <l n="23">inrepsit subito canities seni,</l>
          <l n="24">oblitum veteris me Saliae consulis arguens,</l>
          <l n="25">sub quo prima dies mihi </l>
          <l n="26">quam multas hiemes volverit, et rosas</l>
          <l n="27">pratis post glaciem reddiderit, nix capitis probat,</l>
          <l n="28">numquid talia proderunt</l>
          <l n="29">carnis post obitum vel bona vel mala </l>
          <l n="30">cum iam, quidquid id est quod fueram, mors aboleverit? </l>
          <l n="31">dicendum mihi: ‘quisquis es,</l>
          <l n="32">mundum, quem coluit, mens tua perdidit.</l>
          <l n="33">non sunt illa Dei, quae studuit, cuius habeberis.’</l>
          <l n="34">atqui fine sub ultimo</l>
          <l n="35">peccatrix anima stultitiam exuat: </l>
          <l n="36">saltem voce Deum concelebret, si meritis nequit,</l>
          <l n="37">hymnis continuet dies,</l>
          <l n="38">nec nox ulla vacet quin Dominum canat;</l>
          <l n="39">pugnet contra hereses, catholicam discutiat fidem,</l>
          <l n="40">conculcet sacra gentium, </l>
          <l n="41">labem, Roma, tuis inferat idolis,</l>
          <l n="42">carmen martyribus devoveat, laudet apostolos,</l>
          <l n="43">haec dum scribo vel eloquor,</l>
          <l n="44">vinclis o utinam corporis emicem</l>
          <l n="45">liber, quo tulerit lingua sono mobilis ultimo! </l>
          
        </div>
      </div>
    </body>
  </text>
</TEI>
