<?xml version="1.0" encoding="UTF-8"?>
<?xml-model href="http://www.stoa.org/epidoc/schema/8.19/tei-epidoc.rng"
  schematypens="http://relaxng.org/ns/structure/1.0"?>
<?xml-model href="http://www.stoa.org/epidoc/schema/8.19/tei-epidoc.rng"
  schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Epilogus</title>
        <author>Prudentius</author>
        <editor role="editor">H.J. Thomson</editor>
        <funder n="org:Mellon">The Mellon Foundation</funder>
      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
      </publicationStmt>
      <sourceDesc>
        <biblStruct>
          <monogr>
            <author>Prudentius</author>
            <title>Prudentius, Vol 2</title>
            <editor>H.J. Thomson</editor>
            <imprint>
              <pubPlace>London; Cambridge, Massachusetts</pubPlace>
              <publisher>Heinemann; Harvard University Press</publisher>
              <date>1953</date>
            </imprint>
          </monogr>
        </biblStruct>
      </sourceDesc>
    </fileDesc>
    
    <encodingDesc>
      <refsDecl n="CTS">
        <cRefPattern n="line"
          matchPattern="(\w+)"
          replacementPattern="#xpath(/tei:TEI/tei:text/tei:body/tei:div//tei:l[@n='$1'])">
          <p>This pointer pattern extracts line</p>
        </cRefPattern>
      </refsDecl>
      <refsDecl n="TEI.2">
        <refState unit="card"/>
      </refsDecl>
    </encodingDesc>
    
    <profileDesc>
      <langUsage>
        <language ident="lat">Latin</language>
        <language ident="grc">Greek</language>
      </langUsage>
    </profileDesc>

      <revisionDesc>
         <change who="Thibault Clerice" when="2015-11-18">Bumped URN after CTS and Epidoc conversion</change>
      </revisionDesc>
  </teiHeader>
  
  
  <text>
    <body>
      <div xml:lang="lat"
        type="edition"
        n="urn:cts:latinLit:stoa0238.stoa009.perseus-lat2">
        <div type="textpart" n="1" subtype="section">
          <pb n="p.372"/>
          <head>Epilogus</head>
          <l n="1">Inmolat Deo Patri</l>
          <l n="2">pius, fidelis, innocens, pudicus</l>
          <l n="3">dona conscientiae,</l>
          <l n="4">quibus beata mens abundat intus.</l>
          <l n="5">alter et pecuniam </l>
          <l n="6">recidit, unde victitent egeni.</l>
          <l n="7">nos citos iambicos</l>
          <l n="8">sacramus et rotatiles trochaeos</l>
          <l n="9">sanctitatis indigi</l>
          <l n="10">nec ad levamen pauperum potentes. </l>
          <l n="11">approbat tamen Deus</l>
          <l n="12">pedestre carmen et benignus audit.</l>
          <l n="13">multa divitis domo</l>
          <l n="14">sita est per omnes angulos supellex:</l>
          <l n="15">fulget aureus scyphus</l>
          <l n="16">nec aere defit expolita pelvis,</l>
          <l n="17">est et olla fictilis</l>
          <l n="18">gravisque et ampla argentea est parapsis,</l>
          <l n="19">sunt eburna quaepiam,</l>
          <l n="20">nonnulla quercu sunt cavata et ulmo. </l>
          <l n="21">omne vas fit utile</l>
          <l n="22">quod est ad usum congruens erilem;</l>
          <l n="23">instruunt enim domum</l>
          <l n="24">ut empta magno, sic parata ligno.</l>
          <l n="25">me paterno in atrio </l>
          <l n="26">ut obsoletum vasculum caducis</l>
          <l n="27">Christus aptat usibus</l>
          <l n="28">sinitque parte in anguli manere.</l>
          <pb n="p.374"/>
          <l n="29">munus ecce fictile</l>
          <l n="30">inimus intra regiam salutis. </l>
          <l n="31">attamen vel infimam</l>
          <l n="32">Deo obsequellam praestitisse prodest.</l>
          <l n="33">quidquid illud accidit,</l>
          <l n="34">iuvabit ore personasse Christum. 1</l>
        </div>
      </div>
    </body>
  </text>
</TEI>
