<?xml version="1.0" encoding="UTF-8"?>
<?xml-model href="http://www.stoa.org/epidoc/schema/8.19/tei-epidoc.rng"
  schematypens="http://relaxng.org/ns/structure/1.0"?>
<?xml-model href="http://www.stoa.org/epidoc/schema/8.19/tei-epidoc.rng"
  schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
      <fileDesc>
         <titleStmt>
            <title>Cathemerina</title>
            <author>Prudentius</author>
	           <editor role="editor">H.J. Thomson</editor>
	           <funder n="org:Mellon">The Mellon Foundation</funder>
         </titleStmt>
         <publicationStmt>
		          <publisher>Trustees of Tufts University</publisher>
		          <pubPlace>Medford, MA</pubPlace>
		          <authority>Perseus Project</authority>
		       </publicationStmt>
         <sourceDesc>
            <biblStruct>
               <monogr>
                  <author>Prudentius</author>
                  <title>Prudentius, Vol 1</title>
                  <editor>H.J. Thomson</editor>
                  <imprint>
                     <pubPlace>London; Cambridge, Massachusetts</pubPlace>
                     <publisher>Heinemann; Harvard University Press</publisher>
                     <date>1949</date>
                  </imprint>
               </monogr>
            </biblStruct>
         </sourceDesc>
      </fileDesc>

      <encodingDesc>
         <refsDecl n="CTS">
            <cRefPattern n="line"
              matchPattern="(\w+).(\w+)"
              replacementPattern="#xpath(/tei:TEI/tei:text/tei:body/tei:div/tei:div[@n='$1']/tei:l[@n='$2'])">
               <p>This pointer pattern extracts line</p>
            </cRefPattern>
           <cRefPattern n="poem"
             matchPattern="(\w+)"
             replacementPattern="#xpath(/tei:TEI/tei:text/tei:body/tei:div/tei:div[@n='$1'])">
             <p>This pointer pattern extracts line</p>
           </cRefPattern>
         </refsDecl>
         <refsDecl n="TEI.2">
            <refState unit="card"/>
         </refsDecl>
      </encodingDesc>

      <profileDesc>
         <langUsage>
	           <language ident="lat">Latin</language>
	           <language ident="grc">Greek</language>
         </langUsage>
      </profileDesc>

      <revisionDesc>
         <change who="Thibault Clerice" when="2015-11-18">Bumped URN after CTS and Epidoc conversion</change>
      </revisionDesc>
  </teiHeader>


   <text>
      <body>
         <div xml:lang="lat"
              type="edition"
              n="urn:cts:latinLit:stoa0238.stoa004.perseus-lat2">
            <pb n="p.6"/>
            <head>Liber Cathemerinon</head>


            <div type="textpart" n="1" subtype="poem">
               <head>Hymnus ad Galli cantum</head>
               <l n="1">Ales diei nuntius</l>
               <l n="2">lucem propinquam praecinit;</l>
               <l n="3">nos excitator mentium</l>
               <l n="4">iam Christus ad vitam vocat.</l>
               <l n="5">
                  <q>auferte </q> clamat ‘lectulos</l>
               <l n="6">aegros, soporos, desides;</l>
               <l n="7">castique, recti ac sobrii</l>
               <l n="8">vigilate, iam sum proximus.’</l>
               <l n="9">post solis ortum fulgidi</l>
               <l n="10">serum est cubile spernere, </l>
               <l n="11">ni parte noctis addita</l>
               <l n="12">tempus labori adieceris.</l>
               <l n="13">vox ista qua strepunt aves</l>
               <l n="14">stantes sub ipso culmine,</l>
               <l n="15">paulo ante quam lux emicet, </l>
               <l n="16">nostri figura est iudicis.</l>
               <l n="17">tectos tenebris horridis</l>
               <l n="18">stratisque opertos segnibus</l>
               <l n="19">suadet quietem linquere</l>
               <l n="20">iam iamque venturo die, </l>
               <l n="21">ut, cum coruscis flatibus</l>
               <l n="22">aurora caelum sparserit,</l>
               <l n="23">omnes labore exercitos</l>
               <l n="24">confirmet ad spem luminis.</l>
               <pb n="p.8"/>
               <l n="25">hic somnus ad tempus datus </l>
               <l n="26">est forma mortis perpetis:</l>
               <l n="27">peccata, ceu nox horrida,</l>
               <l n="28">cogunt iacere ac stertere.</l>
               <l n="29">sed vox ab alto culmine</l>
               <l n="30">Christi docentis praemonet </l>
               <l n="31">adesse iam lucem prope,</l>
               <l n="32">ne mens sopori serviat,</l>
               <l n="33">ne somnus usque ad terminos</l>
               <l n="34">vitae socordis opprimat</l>
               <l n="35">pectus sepultum crimine </l>
               <l n="36">et lucis oblitum suae.</l>
               <l n="37">ferunt vagantes daemonas</l>
               <l n="38">laetos tenebris noctium</l>
               <l n="39">gallo canente exterritos</l>
               <l n="40">sparsim timere et cedere. </l>
               <l n="41">invisa nam vicinitas</l>
               <l n="42">lucis, salutis, numinis,</l>
               <l n="43">rupto tenebrarum situ</l>
               <l n="44">noctis fugat satellites.</l>
               <l n="45">hoc esse signum praescii </l>
               <l n="46">norunt repromissae spei,</l>
               <l n="47">qua nos soporis liberi</l>
               <l n="48">speramus adventum Dei.</l>
               <l n="49">quae vis sit huius alitis,</l>
               <l n="50">Salvator ostendit Petro, </l>
               <l n="51">ter antequam gallus canat</l>
               <l n="52">sese negandum praedicans.</l>
               <l n="53">fit namque peccatum prius</l>
               <l n="54">quam praeco lucis proximae</l>
               <l n="55">inlustret humanum genus </l>
               <l n="56">finemque peccandi ferat.</l>
               <l n="57">flevit negator denique</l>
               <l n="58">ex ore prolapsum nefas,</l>
               <pb n="p.10"/>
               <l n="59">cum mens maneret innocens</l>
               <l n="60">animusque servaret fidem. </l>
               <l n="61">nec tale quidquam postea</l>
               <l n="62">linguae locutus lubrico est,</l>
               <l n="63">cantuque galli cognito</l>
               <l n="64">peccare iustus destitit.</l>
               <l n="65">inde est quod omnes credimus </l>
               <l n="66">illo quietis tempore</l>
               <l n="67">quo gallus exultans canit</l>
               <l n="68">Christum redisse ex inferis.</l>
               <l n="69">tunc mortis oppressus vigor,</l>
               <l n="70">tunc lex subacta est Tartari, </l>
               <l n="71">tunc vis diei fortior</l>
               <l n="72">noctem coegit cedere.</l>
               <l n="73">iam iam quiescant inproba,</l>
               <l n="74">iam culpa furva obdormiat,</l>
               <l n="75">iam noxa letalis suum </l>
               <l n="76">perpessa somnum marceat.</l>
               <l n="77">vigil vicissim spiritus</l>
               <l n="78">quodcumque restat temporis,</l>
               <l n="79">dum meta noctis clauditur,</l>
               <l n="80">stans ac laborans excubet. </l>
               <l n="81">Iesum ciamus vocibus</l>
               <l n="82">flentes, precantes, sobrii;</l>
               <l n="83">intenta supplicatio</l>
               <l n="84">dormire cor mundum vetat.</l>
               <l n="85">sat convolutis artubus </l>
               <l n="86">sensum profunda oblivio</l>
               <l n="87">pressit, gravavit, obruit</l>
               <l n="88">vanis vagantem somniis.</l>
               <l n="89">sunt nempe falsa et frivola</l>
               <l n="90">quae mundiali gloria, </l>
               <l n="91">ceu dormientes, egimus:</l>
               <l n="92">vigilemus, hic est veritas.</l>
               <pb n="p.12"/>
               <l n="93">aurum, voluptas, gaudium,</l>
               <l n="94">opes, honores, prospera,</l>
               <l n="95">quaecumque nos inflant mala, </l>
               <l n="96">fit mane, nil sunt omnia.</l>
               <l n="97">tu, Christe, somnum dissice,</l>
               <l n="98">tu rumpe noctis vincula,</l>
               <l n="99">tu solve peccatum vetus,</l>
               <l n="100">novumque lumen ingere. </l>
            </div>

            <div type="textpart" n="2" subtype="poem">
               <head>Hymnus Matutinus</head>
               <l n="1">Nox et tenebrae et nubila,</l>
               <l n="2">confusa mundi et turbida,</l>
               <l n="3">lux intrat, albescit polus,</l>
               <l n="4">Christus venit, discedite.</l>
               <l n="5">caligo terrae scinditur </l>
               <l n="6">percussa solis spiculo,</l>
               <l n="7">rebusque iam color redit</l>
               <l n="8">vultu nitentis sideris.</l>
               <l n="9">sic nostra mox obscuritas</l>
               <l n="10">fraudisque pectus conscium </l>
               <l n="11">ruptis retectum nubibus</l>
               <l n="12">regnante pallescet Deo.</l>
               <l n="13">tunc non licebit claudere</l>
               <l n="14">quod quisque fuscum cogitat,</l>
               <l n="15">sed mane clarescent novo </l>
               <l n="16">secreta mentis prodita.</l>
               <l n="17">fur ante lucem squalido</l>
               <l n="18">inpune peccat tempore,</l>
               <l n="19">sed lux dolis contraria</l>
               <l n="20">latere furtum non sinit. </l>
               <pb n="p.14"/>
               <l n="21">versuta fraus et callida</l>
               <l n="22">amat tenebris obtegi,</l>
               <l n="23">aptamque noctem turpibus</l>
               <l n="24">adulter occultus fovet.</l>
               <l n="25">sol, ecce, surgit igneus: </l>
               <l n="26">piget, pudescit, paenitet,</l>
               <l n="27">nec teste quisquam lumine</l>
               <l n="28">peccare constanter potest.</l>
               <l n="29">quis mane sumptis nequiter</l>
               <l n="30">non erubescit poculis, </l>
               <l n="31">cum fit libido temperans, </l>
               <l n="32">astumque nugator sapit?</l>
               <l n="33">nunc, nunc severum vivitur,</l>
               <l n="34">nunc nemo temptat ludicrum,</l>
               <l n="35">inepta nunc omnes sua </l>
               <l n="36">vultu colorant serio.</l>
               <l n="37">haec hora cunctis utilis</l>
               <l n="38">qua quisque quod studet gerat,</l>
               <l n="39">miles, togatus, navita,</l>
               <l n="40">opifex, arator, institor. </l>
               <l n="41">illum forensis gloria,</l>
               <l n="42">hunc triste raptat classicum.</l>
               <l n="43">mercator hinc ac rusticus</l>
               <l n="44">avara suspirant lucra. </l>
               <l n="45">At nos lucelli ac faenoris </l>
               <l n="46">fandique prorsus nescii,</l>
               <l n="47">nec arte fortes bellica,</l>
               <l n="48">te, Christe, solum novimus.</l>
               <l n="49">te mente pura et simplici,</l>
               <l n="50">te voce, te cantu pio </l>
               <l n="51">rogare curvato genu</l>
               <l n="52">flendo et canendo discimus.</l>
               <l n="53">his nos lucramur quaestibus,</l>
               <l n="54">hac arte tantum vivimus,</l>
               <pb n="p.16"/>
               <l n="55">haec inchoamus munera, </l>
               <l n="56">cum sol resurgens emicat.</l>
               <l n="57">intende nostris sensibus</l>
               <l n="58">vitamque totam dispice;</l>
               <l n="59">sunt multa fucis inlita,</l>
               <l n="60">quae luce purgentur tua. </l>
               <l n="61">durare nos tales iube,</l>
               <l n="62">quales, remotis sordibus,</l>
               <l n="63">nitere pridem iusseras</l>
               <l n="64">Iordane tinctos flumine.</l>
               <l n="65">quodcumque nox mundi dehinc </l>
               <l n="66">infecit atris nubibus,</l>
               <l n="67">tu, rex, Eoi sideris</l>
               <l n="68">vultu sereno inlumina,</l>
               <l n="69">tu, sancte, qui taetram picem</l>
               <l n="70">candore tinguis lacteo, </l>
               <l n="71">ebenoque crystallum facis,</l>
               <l n="72">delicta tergens 1 livida.</l>
               <l n="73">sub nocte Iacob caerula,</l>
               <l n="74">luctator audax angeli,</l>
               <l n="75">eo usque dum lux surgeret, </l>
               <l n="76">sudavit inpar proelium;</l>
               <l n="77">sed cum iubar claresceret,</l>
               <l n="78">lapsante claudus poplite </l>
               <l n="79">emurque victus debile,</l>
               <l n="80">culpae vigorem perdidit. </l>
               <l n="81">nutabat inguen saucium,</l>
               <l n="82">quae corporis pars vilior</l>
               <l n="83">longeque sub cordis loco</l>
               <l n="84">diram fovet libidinem.</l>
               <l n="85">hae nos docent imagines </l>
               <l n="86">hominem tenebris obsitum,</l>
               <l n="87">si forte non cedat Deo,</l>
               <l n="88">vires rebelles perdere.</l>
               <pb n="p.18"/>
               <l n="89">erit tamen beatior,</l>
               <l n="90">intemperans membrum cui </l>
               <l n="91">luctando claudum et tabidum</l>
               <l n="92">dies oborta invenerit.</l>
               <l n="93">tandem facessat caecitas,</l>
               <l n="94">quae nosmet in praeceps</l>
               <l n="95">diu lapsos sinistris gressibus </l>
               <l n="96">errore traxit devio. </l>
               <l n="97">haec lux serenum conferat</l>
               <l n="98">purosque nos praestet sibi;</l>
               <l n="99">nihil loquamur subdolum,</l>
               <l n="100">volvamus obscurum nihil. </l>
               <l n="101">sic tota decurrat dies,</l>
               <l n="102">ne lingua mendax, ne manus</l>
               <l n="103">oculive peccent lubrici,</l>
               <l n="104">ne noxa corpus inquinet.</l>
               <l n="105">speculator adstat desuper, </l>
               <l n="106">qui nos diebus omnibus</l>
               <l n="107">actusque nostros prospicit</l>
               <l n="108">a luce prima in vesperum.</l>
               <l n="109">hic testis, hic est arbiter,</l>
               <l n="110">hic intuetur quidquid est </l>
               <l n="111">humana quod mens concipit;</l>
               <l n="112">hunc nemo fallit iudicem.</l>
            </div>

            <div type="textpart" n="3" subtype="poem">
               <head>Hymnus ante cibum</head>
               <l n="1">O crucifer bone, lucisator,</l>
               <l n="2">omniparens pie, Verbigena,</l>
               <l n="3">edite corpore virgineo,</l>
               <l n="4">sed prius in genitore potens,</l>
               <l n="5">astra, solum, mare quam fierent, </l>
               <pb n="p.20"/>
               <l n="6">huc nitido, precor, intuitu</l>
               <l n="7">flecte salutiferam faciem</l>
               <l n="8">fronte serenus et irradia,</l>
               <l n="9">nominis ut sub honore tui has</l>
               <l n="10">epulas liceat capere. </l>
               <l n="11">te sine dulce nihil, Domine,</l>
               <l n="12">nec iuvat ore quid adpetere,</l>
               <l n="13">pocula ni prius atque cibos,</l>
               <l n="14">Christe, tuus favor inbuerit,</l>
               <l n="15">omnia sanctificante fide. </l>
               <l n="16">fercula nostra Deum sapiant,</l>
               <l n="17">Christus et influat in pateras;</l>
               <l n="18">seria, ludicra, verba, iocos,</l>
               <l n="19">denique quod sumus aut agimus,</l>
               <l n="20">trina superne regat pietas. </l>
               <l n="21">hic mihi nulla rosae spolia,</l>
               <l n="22">nullus aromate fragrat 1 odor,</l>
               <l n="23">sed liquor influit ambrosius</l>
               <l n="24">nectareamque fidem reddet</l>
               <l n="25">fusus ab usque Patris gremio. </l>
               <l n="26">sperne, Camena, leves hederas,</l>
               <l n="27">cingere tempora quis solita es,</l>
               <l n="28">sertaque mystica dactylico</l>
               <l n="29">texere docta liga strophio,</l>
               <l n="30">laude Dei redimita comas. </l>
               <l n="31">quod generosa potest anima,</l>
               <l n="32">lucis et aetheris indigena,</l>
               <l n="33">solvere dignius obsequium,</l>
               <l n="34">quam data munera si recinat</l>
               <l n="35">artificem modulata suum? </l>
               <l n="36">ipse homini quia cuncta dedit,</l>
               <l n="37">quae capimus dominante manu;</l>
               <l n="38">quae polus aut humus aut pelagus</l>
               <l n="39">aëre, gurgite, rure creant,</l>
               <pb n="p.22"/>
               <l n="40">haec mihi subdidit, et sibi me. </l>
               <l n="41">callidus inlaqueat volucres</l>
               <l n="42">aut pcdicis dolus aut maculis,</l>
               <l n="43">inlita glutine corticeo</l>
               <l n="44">vimina plumigeram seriem</l>
               <l n="45">inpediunt et abire vetant. </l>
               <l n="46">ecce per aequora fluctivagos</l>
               <l n="47">texta greges sinuosa trahunt;</l>
               <l n="48">piscis item sequitur calamum</l>
               <l n="49">raptus acumine vulnifico,</l>
               <l n="50">credula saucius ora cibo. </l>
               <l n="51">fundit opes ager ingenuas,</l>
               <l n="52">dives aristiferae segetis,</l>
               <l n="53">hic ubi vitea pampineo</l>
               <l n="54">bracchia palmite luxuriant,</l>
               <l n="55">pacis alumna ubi baca viret. </l>
               <l n="56">haec opulentia Christicolis</l>
               <l n="57">servit et omnia subpeditat.</l>
               <l n="58">absit enim procul illa fames,</l>
               <l n="59">caedibus ut pecudum libeat</l>
               <l n="60">sanguineas lacerare dapes. </l>
               <l n="61">sint fera gentibus indomitis</l>
               <l n="62">prandia de nece quadrupedum;</l>
               <l n="63">nos holeris coma, nos siliqua</l>
               <l n="64">feta legumine multimodo</l>
               <l n="65">paverit innocuis epulis. </l>
               <l n="66">spumea mulctra gerunt niveos</l>
               <l n="67">ubere de gemino latices,</l>
               <l n="68">perque coagula densa liquor</l>
               <l n="69">in solidum coit, et fragili</l>
               <l n="70">lac tenerum premitur calatho. </l>
               <l n="71">mella recens mihi Cecropia</l>
               <l n="72">nectare sudat olente favus;</l>
               <l n="73">haec opifex apis aërio</l>
               <pb n="p.24"/>
               <l n="74">rore liquat tenuique thymo,</l>
               <l n="75">nexilis inscia conubii. </l>
               <l n="76">hinc quoque pomiferi nemoris</l>
               <l n="77">munera mitia pro veniunt;</l>
               <l n="78">arbor onus tremefacta suum</l>
               <l n="79">deciduo gravis imbre pluit</l>
               <l n="80">puniceosque iacit cumulos. </l>
               <l n="81">quae veterum tuba quaeve lyra</l>
               <l n="82">flatibus inclyta vel fidibus</l>
               <l n="83">divitis omnipotentis opus,</l>
               <l n="84">quaeque fruenda patent homini,</l>
               <l n="85">laudibus aequiperare queat? </l>
               <l n="86">te, Pater optime, mane novo,</l>
               <l n="87">solis et orbita cum media est,</l>
               <l n="88">te quoque luce sub occidua,</l>
               <l n="89">sumere cum monet hora cibum,</l>
               <l n="90">nostra, Deus, canet harmonia. </l>
               <l n="91">quod calet halitus interior,</l>
               <l n="92">corde quod abdita vena tremit,</l>
               <l n="93">pulsat et incita quod resonam</l>
               <l n="94">lingua sub ore latens caveam,</l>
               <l n="95">laus superi Patris esto mihi. </l>
               <l n="96">nos igitur tua, sancte, manus</l>
               <l n="97">caespite conposuit madido,</l>
               <l n="98">effigiem meditata suam,</l>
               <l n="99">utque foret rata materies</l>
               <l n="100">flavit et indidit ore animam. 1</l>
               <l n="101">tunc per amoena virecta iubet</l>
               <l n="102">frondicomis habitare locis,</l>
               <l n="103">ver ubi perpetuum redolet</l>
               <l n="104">prataque multicolora latex</l>
               <l n="105">quadrifluo celer amne rigat. </l>
               <l n="106">
                  <q>haec tibi nunc famulentur</q> ait</l>
               <l n="107">‘usibus omnia dedo tuis,</l>
               <pb n="p.26"/>
               <l n="108">sed tamen aspera mortifero</l>
               <l n="109">stipite carpere poma veto,</l>
               <l n="110">qui medio viret in nemore.’</l>
               <l n="111">hic draco perfidus indocile</l>
               <l n="112">virginis inficit ingenium,</l>
               <l n="113">ut socium malesuada virum</l>
               <l n="114">mandere cogeret ex vetitis,</l>
               <l n="115">ipsa pari peritura modo. </l>
               <l n="116">corpora mutua (nosse nefas)</l>
               <l n="117">post epulas inoperta vident,</l>
               <l n="118">lubricus error et erubuit:</l>
               <l n="119">tegmina suta parant foliis,</l>
               <l n="120">dedecus ut pudor occuleret. </l>
               <l n="121">conscia culpa Deum pavitans</l>
               <l n="122">sede pia procul exigitur.</l>
               <l n="123">innuba femina quae fuerat,</l>
               <l n="124">coniugis excipit imperium,</l>
               <l n="125">foedera tristia iussa pati. </l>
               <l n="126">auctor et ipse doli coluber</l>
               <l n="127">plectitur inprobus, ut mulier</l>
               <l n="128">colla trilinguia calce terat;</l>
               <l n="129">sic coluber muliebre solum</l>
               <l n="130">suspicit atque virum mulier. </l>
               <l n="131">his ducibus vitiosa dehinc</l>
               <l n="132">posteritas ruit in facinus,</l>
               <l n="133">dumque rudes imitatur avos,</l>
               <l n="134">fasque nefasque simul glomerans,</l>
               <l n="135">inpia crimina morte luit. </l>
               <l n="136">ecce venit nova progenies,</l>
               <l n="137">aethere proditus alter homo,</l>
               <l n="138">non luteus velut ille prius,</l>
               <l n="139">sed Deus ipse gerens hominem,</l>
               <l n="140">corporeisque carens vitiis. </l>
               <l n="141">fit caro vivida Sermo Patris,</l>
               <pb n="p.28"/>
               <l n="142">numine quam rutilante gravis</l>
               <l n="143">non thalamo, neque iure tori,</l>
               <l n="144">nec genialibus inlecebris</l>
               <l n="145">intemerata puella parit. </l>
               <l n="146">hoc odium vetus illud erat,</l>
               <l n="147">hoc erat aspidis atque hominis</l>
               <l n="148">digladiabile discidium,</l>
               <l n="149">quod modo cernua femineis</l>
               <l n="150">vipera proteritur pedibus. </l>
               <l n="151">edere namque Deum merita</l>
               <l n="152">omnia virgo venena domat;</l>
               <l n="153">tractibus anguis inexplicitis</l>
               <l n="154">virus inerme piger revomit,</l>
               <l n="155">gramine concolor in viridi. </l>
               <l n="156">quae feritas modo non trepidat</l>
               <l n="157">territa de grege candidulo?</l>
               <l n="158">inpavidas lupus inter oves</l>
               <l n="159">tristis obambulat et rabidum</l>
               <l n="160">sanguinis inmemor os cohibet. </l>
               <l n="161">agnus enim vice mirifica</l>
               <l n="162">ecce leonibus imperitat,</l>
               <l n="163">exagitansque truces aquilas</l>
               <l n="164">per vaga nubila perque Notos</l>
               <l n="165">sidere lapsa columba fugat. </l>
               <l n="166">tu mihi, Christe, columba potens,</l>
               <l n="167">sanguine pasta cui cedit avis,</l>
               <l n="168">tu niveus per ovile tuum</l>
               <l n="169">agnus hiare lupum prohibes,</l>
               <l n="170">subiuga tigridis ora premens. </l>
               <l n="171">da, locuples Deus, hoc famulis</l>
               <l n="172">rite precantibus, ut tenui</l>
               <l n="173">membra cibo recreata levent,</l>
               <l n="174">neu piger inmodicis dapibus</l>
               <l n="175">viscera tenta gravet stomachus. </l>
               <pb n="p.30"/>
               <l n="176">haustus amarus abesto procul,</l>
               <l n="177">ne libeat tetigisse manu</l>
               <l n="178">exitiale quid aut vetitum;</l>
               <l n="179">gustus et ipse modum teneat,</l>
               <l n="180">sospitet ut iecur incolume. </l>
               <l n="181">sit satis anguibus horrificis</l>
               <l n="182">liba quod inpia corporibus</l>
               <l n="183">a! miseram peperere necem;</l>
               <l n="184">sufficiat semel ob facinus</l>
               <l n="185">plasma Dei potuisse mori. </l>
               <l n="186">oris opus, vigor igneolus</l>
               <l n="187">non moritur, quia flante Deo</l>
               <l n="188">conpositus superoque fluens '</l>
               <l n="189">de solio patris artificis</l>
               <l n="190">vim liquidae rationis habet. </l>
               <l n="191">viscera mortua quin etiam</l>
               <l n="192">post obitum reparare datur,</l>
               <l n="193">eque suis iterum tumulis</l>
               <l n="194">prisca renascitur effigies,</l>
               <l n="195">pulvereo coeunte situ. </l>
               <l n="196">credo equidem, neque vana fides,</l>
               <l n="197">corpora vivere more animae;</l>
               <l n="198">nam modo corporeum memini</l>
               <l n="199">de Phlegethonte gradu facili</l>
               <l n="200">ad superos remeasse Deum. </l>
               <l n="201">spes eadem mea membra manet,</l>
               <l n="202">quae redolentia funereo</l>
               <l n="203">iussa quiescere sarcophago,</l>
               <l n="204">dux parili redivivus humo</l>
               <l n="205">ignea Christus ad astra vocat. </l>
               <pb n="p.32"/>

            </div>

            <div type="textpart" n="4" subtype="poem">
               <head>Hymnus post cibum</head>
               <l n="1">Pastis visceribus ciboque sumpto,</l>
               <l n="2">quem lex corporis inbecilla poscit,</l>
               <l n="3">laudem lingua Deo Patri rependat,</l>
               <l n="4">Patri, qui Cherubin sedile sacrum</l>
               <l n="5">nec non et Seraphin suum supremo </l>
               <l n="6">subnixus solio tenet regitque.</l>
               <l n="7">hic est quem Sabaoth Deum vocamus,</l>
               <l n="8">expers principii carensque fine,</l>
               <l n="9">rerum conditor et repertor orbis,</l>
               <l n="10">fons vitae liquida fluens ab arce, </l>
               <l n="11">infusor fidei, sator pudoris,</l>
               <l n="12">mortis perdomitor, salutis auctor.</l>
               <l n="13">omnes quod sumus aut vigemus, inde est.</l>
               <l n="14">regnat Spiritus ille sempiternus</l>
               <l n="15">a Christo simul et Parente missus. </l>
               <l n="16">intrat pectora candidus pudica,</l>
               <l n="17">quae templi vice consecrata rident</l>
               <l n="18">postquam conbiberint Deum medullis.</l>
               <l n="19">sed si quid vitii dolive nasci</l>
               <l n="20">inter viscera iam dicata sensit, </l>
               <l n="21">ceu spurcum refugit celer sacellum.</l>
               <l n="22">taetrum flagrat enim vapore crasso</l>
               <l n="23">horror conscius aestuante culpa,</l>
               <l n="24">offensumque bonum niger repellit.</l>
               <l n="25">nec solus pudor innocensve votum </l>
               <l n="26">templum constituunt perenne Christo</l>
               <l n="27">in cordis medii sinu ac recessu,</l>
               <l n="28">sed ne crapula ferveat cavendum est,</l>
               <l n="29">quae sedem fidei cibis refertam</l>
               <l n="30">usque ad congeriem coartet intus. </l>
               <pb n="p.34"/>
               <l n="31">parcis victibus expedita corda</l>
               <l n="32">infusum melius Deum receptant;</l>
               <l n="33">hic pastus .animae est saporque verus.</l>
               <l n="34">sed nos tu gemino fovens paratu</l>
               <l n="35">artus atque animas utroque pastu </l>
               <l n="36">confirmas, Pater, ac vigore conples.</l>
               <l n="37">sic olim tua praecluens potestas</l>
               <l n="38">inter raucisonos situm leones</l>
               <l n="39">inlapsis dapibus virum refovit.</l>
               <l n="40">illum fusile numen execrantem </l>
               <l n="41">et curvare caput sub expolita </l>
               <l n="42">aeris materia nefas putantem</l>
               <l n="43">plebs dirae Babylonis ac tyrannus</l>
               <l n="44">morti subdiderant, feris dicarant</l>
               <l n="45">saevis protinus haustibus vorandum. </l>
               <l n="46">o semper pietas fidesque tuta!</l>
               <l n="47">lambunt indomiti virum leones,</l>
               <l n="48">intactumque Dei tremunt alumnum.</l>
               <l n="49">adstant comminus et iubas reponunt,</l>
               <l n="50">mansuescit rabies, fameque blanda </l>
               <l n="51">praedam rictibus ambit incruentis.</l>
               <l n="52">sed cum tenderet ad superna palmas</l>
               <l n="53">expertumque sibi Deum rogaret</l>
               <l n="54">clausus iugiter indigensque victus,</l>
               <l n="55">iussus nuntius advolare terris, </l>
               <l n="56">qui pastum famulo daret probato,</l>
               <l n="57">raptim desilit obsequente mundo.</l>
               <l n="58">cernit forte procul dapes inemptas,</l>
               <l n="59">quas messoribus Ambacum 1 propheta</l>
               <l n="60">agresti bonus exhibebat arte. </l>
               <l n="61">huius caesarie manu prehensa,</l>
               <l n="62">plenis, sicut erat, gravem canistris</l>
               <pb n="p.36"/>
               <l n="63">suspensum rapit et vehit per auras.</l>
               <l n="64">tum raptus simul ipse prandiumque</l>
               <l n="65">sensim labitur in lacum leonum, </l>
               <l n="66">et quas tunc epulas gerebat offert.</l>
               <l n="67">
                  <q>sumas laetus</q> ait ‘libensque carpas,</l>
               <l n="68">quae summus Pater angelusque Christi</l>
               <l n="69">mittunt liba tibi sub hoc periclo.’</l>
               <l n="70">his sumptis Danielus excitavit </l>
               <l n="71">in caelum faciem, ciboque fortis</l>
               <l n="72">
                  <q>amen </q> reddidit, <q>alleluia</q> dixit.</l>
               <l n="73">sic nos muneribus tuis refecti,</l>
               <l n="74">largitor Deus omnium bonorum,</l>
               <l n="75">grates reddimus et sacramus hymnos. </l>
               <l n="76">tu nos tristifico velut tyranno</l>
               <l n="77">mundi scilicet inpotentis actu</l>
               <l n="78">conclusos regis et feram repellis,</l>
               <l n="79">quae circumfremit ac vorare temptat, </l>
               <l n="80">nsanos acuens furore dentes, </l>
               <l n="81">cur te, summe Deus, precemur unum.</l>
               <l n="82">vexamur, premimur, malis rotamur;</l>
               <l n="83">oderunt, lacerant, trahunt, lacessunt;</l>
               <l n="84">iuncta est suppliciis fides iniquis.</l>
               <l n="85">nec defit tamen anxiis medella; </l>
               <l n="86">nam languente truci leonis ira</l>
               <l n="87">inlapsae superingeruntur escae.</l>
               <l n="88">quas si quis sitienter hauriendo,</l>
               <l n="89">non gustu tenui sed ore pleno,</l>
               <l n="90">internis velit inplicare venis, </l>
               <l n="91">hic sancto satiatus ex propheta</l>
               <l n="92">iustorum capiet cibos virorum,</l>
               <l n="93">qui fructum Domino metunt perenni.</l>
               <l n="94">nil est dulcius ac magis saporum,</l>
               <l n="95">nil quod plus hominem iuvare possit, </l>
               <l n="96">quam vatis pia praecinentis orsa.</l>
               <pb n="p.38"/>
               <l n="97">his sumptis licet insolens potestas</l>
               <l n="98">pravum iudicet inrogetque mortem,</l>
               <l n="99">inpasti licet inruant leones,</l>
               <l n="100">nos semper Dominum Patrem fatentes </l>
               <l n="101">in te, Christe Deus, loquemur unum,</l>
               <l n="102">constanterque tuam crucem feremus.</l>
            </div>

            <div type="textpart" n="5" subtype="poem">
               <head>Hymnus ad incensum lucernae</head>
               <l n="1">Inventor rutili, dux bone, luminis,</l>
               <l n="2">qui certis vicibus tempora dividis,</l>
               <l n="3">merso sole chaos ingruit horridum.</l>
               <l n="4">lucem redde tuis, Christe, fidelibus.</l>
               <l n="5">quamvis innumero sidere regiam </l>
               <l n="6">lunarique polum lampade pinxeris,</l>
               <l n="7">incussu silicis lumina nos tamen</l>
               <l n="8">monstras saxigeno semine quaerere,</l>
               <l n="9">ne nesciret homo spem sibi luminis</l>
               <l n="10">in Christi solido corpore conditam, </l>
               <l n="11">qui dici stabilem se voluit petram,</l>
               <l n="12">nostris igniculis unde genus venit.</l>
               <l n="13">pinguis quos olei rore madentibus</l>
               <l n="14">lychnis aut facibus pascimus aridis,</l>
               <l n="15">quin et fila favis scirpea floreis </l>
               <l n="16">presso melle prius conlita fingimus.</l>
               <l n="17">vivax flamma viget, seu cava testula</l>
               <l n="18">sucum linteolo suggerit ebrio,</l>
               <l n="19">seu pinus piceam fert alimoniam,</l>
               <l n="20">seu ceram teretem stuppa calens bibit. </l>
               <l n="21">nectar de liquido vertice fervidum</l>
               <l n="22">guttatim lacrimis stillat olentibus,</l>
               <l n="23">ambustum quoniam vis facit ignea</l>
               <pb n="p.40"/>
               <l n="24">imbrem de madido flere cacumine.</l>
               <l n="25">splendent ergo tuis muneribus, Pater, </l>
               <l n="26">flammis nobilibus 1 scilicet atria,</l>
               <l n="27">absentemque diem lux agit aemula,</l>
               <l n="28">quam nox cum lacero victa fugit peplo.</l>
               <l n="29">sed quis non rapidi luminis arduam</l>
               <l n="30">manantemque Deo cernat originem? </l>
               <l n="31">Moses nempe Deum spinifero in rubo</l>
               <l n="32">vidit conspicuo lumine flammeum.</l>
               <l n="33">felix qui meruit sentibus in sacris</l>
               <l n="34">caelestis solii visere principem,</l>
               <l n="35">iussus nexa pedum vincula solvere </l>
               <l n="36">ne sanctum involucris pollueret locum.</l>
               <l n="37">hunc ignem populus sanguinis inclyti,</l>
               <l n="38">maiorum meritis tutus et inpotens,</l>
               <l n="39">suetus sub dominis vivere barbaris,</l>
               <l n="40">iam liber sequitur longa per avia. </l>
               <l n="41">qua gressum tulerant castraque caerulae</l>
               <l n="42">noctis per medium concita moverant,</l>
               <l n="43">plebem pervigilem fulgure praevio</l>
               <l n="44">ducebat radius sole micantior.</l>
               <l n="45">sed rex Niliaci litoris invido </l>
               <l n="46">fervens felle iubet praevalidam manum</l>
               <l n="47">in bellum rapidis ire cohortibus,</l>
               <l n="48">ferratasque acies clangere classicum.</l>
               <l n="49">sumunt arma viri seque minacibus</l>
               <l n="50">accingunt gladiis, triste canit tuba. </l>
               <l n="51">hic fidit iaculis, ille volantia</l>
               <l n="52">praefigit calamis spicula Gnosiis.</l>
               <l n="53">densetur cuneis turba pedestribus,</l>
               <l n="54">currus pars et equos et volucres rotas</l>
               <l n="55">conscendunt celeres, signaque bellica </l>
               <l n="56">praetendunt tumidis clara draconibus.</l>
               <pb n="p.42"/>
               <l n="57">hic iam servitii nescia pristini</l>
               <l n="58">gens Pelusiacis usta vaporibus</l>
               <l n="59">tandem purpurei gurgitis hospita</l>
               <l n="60">rubris litoribus fessa resederat. </l>
               <l n="61">hostis dirus adest cum duce perfido,</l>
               <l n="62">infert et validis proelia viribus.</l>
               <l n="63">Moses porro suos in mare praecipit</l>
               <l n="64">constans intrepidis tendere gressibus.</l>
               <l n="65">praebent rupta locum stagna viantibus, </l>
               <l n="66">riparum in faciem pervia sistitur</l>
               <l n="67">circumstans vitreis unda liquoribus,</l>
               <l n="68">dum plebs sub bifido permeat aequore.</l>
               <l n="69">pubes quin etiam decolor asperis</l>
               <l n="70">inritata odiis rege sub inpio </l>
               <l n="71">Hebraeum sitiens fundere sanguinem</l>
               <l n="72">audet se pelago credere concavo.</l>
               <l n="73">ibant praecipiti turbine percita</l>
               <l n="74">fluctus per medios agmina regia,</l>
               <l n="75">sed confusa dehinc unda revolvitur </l>
               <l n="76">in semet revolans gurgite confluo.</l>
               <l n="77">currus tunc et equos telaque naufraga</l>
               <l n="78">ipsos et proceres et vaga corpora</l>
               <l n="79">nigrorum videas nare satellitum,</l>
               <l n="80">arcis iustitium triste tyrannicae. </l>
               <l n="81">quae tandem poterit lingua retexere</l>
               <l n="82">laudes, Christe, tuas? qui domitam Pharon</l>
               <l n="83">plagis multimodis cedere praesuli</l>
               <l n="84">cogis iustitiae vindice dextera;</l>
               <l n="85">qui pontum rabidis 1 aestibus invium </l>
               <l n="86">persultare vetas, ut refluo in solo 2</l>
               <l n="87">securus pateat te duce transitus,</l>
               <l n="88">et mox unda rapax ut voret inpios;</l>
               <l n="89">cui ieiuna eremi saxa loquacibus</l>
               <l n="90">exundant scatebris, et latices novos </l>
               <pb n="p.44"/>
               <l n="91">fundit scissa silex, quae sitientibus</l>
               <l n="92">dat potum populis axe sub igneo.</l>
               <l n="93">instar fellis aqua tristifico in lacu</l>
               <l n="94">fit ligni venia mel velut Atticum,</l>
               <l n="95">lignum est quo sapiunt aspera dulcius, </l>
               <l n="96">nam praefixa cruci spes hominum viget.</l>
               <l n="97">inplet castra cibus tunc quoque ninguidus,</l>
               <l n="98">inlabens gelida grandine densius;</l>
               <l n="99">his mensas epulis, hac dape construunt,</l>
               <l n="100">quam dat sidereo Christus ab aethere. </l>
               <l n="101">nec non imbrifero ventus anhelitu</l>
               <l n="102">crassa nube leves invehit alites,</l>
               <l n="103">quae, difflata in humum cum semel agmina</l>
               <l n="104">fluxerunt, reduci non revolant fuga.</l>
               <l n="105">haec olim patribus praemia contulit </l>
               <l n="106">insignis pietas numinis unici,</l>
               <l n="107">cuius subsidio nos quoque vescimur</l>
               <l n="108">pascentes dapibus pectora mysticis.</l>
               <l n="109">fessos ille vocat per freta saeculi</l>
               <l n="110">discissis populum turbinibus regens, </l>
               <l n="111">iactatasque animas mille laboribus</l>
               <l n="112">iustorum in patriam scandere praecipit.</l>
               <l n="113">illic purpureis tecta rosariis</l>
               <l n="114">omnis fragrat humus caltaque pinguia</l>
               <l n="115">et molles violas et tenues crocos </l>
               <l n="116">fundit fonticulis uda fugacibus.</l>
               <l n="117">illic et gracili balsama surculo</l>
               <l n="118">desudata fluunt, raraque cinnama</l>
               <l n="119">spirant, et folium, fonte quod abdito</l>
               <l n="120">praelambens fluvius portat in exitum. </l>
               <l n="121">felices animae prata per herbida</l>
               <l n="122">concentu pariles suave sonantibus</l>
               <l n="123">hymnorum modulis dulce canunt melos,</l>
               <l n="124">calcant et pedibus lilia candidis.</l>
               <pb n="p.46"/>
               <l n="125">sunt et spiritibus saepe nocentibus </l>
               <l n="126">poenarum celebres sub Styge feriae</l>
               <l n="127">illa nocte, sacer qua rediit Deus</l>
               <l n="128">stagnis ad superos ex Acherunticis,</l>
               <l n="129">non sicut tenebras de face fulgida</l>
               <l n="130">surgens Oceano Lucifer inbuit, </l>
               <l n="131">sed terris Domini de cruce tristibus</l>
               <l n="132">maior sole novum restituens diem.</l>
               <l n="133">marcent suppliciis Tartara mitibus,</l>
               <l n="134">exultatque sui carceris otio</l>
               <l n="135">functorum 1 populus liber ab ignibus, </l>
               <l n="136">nec fervent solito flumina sulphure.</l>
               <l n="137">nos festis trahimus per pia gaudia</l>
               <l n="138">noctem conciliis votaque prospera</l>
               <l n="139">certatim vigili congerimus prece,</l>
               <l n="140">extructoque agimus liba sacrario. </l>
               <l n="141">pendent mobilibus lumina funibus,</l>
               <l n="142">quae suffixa micant per laquearia,</l>
               <l n="143">et de languidulis fota natatibus</l>
               <l n="144">lucem perspicuo flamma iacit vitro.</l>
               <l n="145">credas stelligeram desuper aream </l>
               <l n="146">ornatam geminis stare trionibus,</l>
               <l n="147">et qua bosphoreum temo regit iugum</l>
               <l n="148">passim purpureos spargier hesperos.</l>
               <l n="149">o res digna, Deus, 2 quam tibi roscidae</l>
               <l n="150">noctis principio grex tuus offerat, </l>
               <l n="151">lucem, qua tribuis nil pretiosius,</l>
               <l n="152">lucem, qua reliqua praemia cernimus.</l>
               <l n="153">tu lux vera oculis, lux quoque sensibus,</l>
               <l n="154">intus tu speculum, tu speculum foris;</l>
               <l n="155">lumen quod famulans offero, suscipe, </l>
               <l n="156">tinctum pacifici chrismatis unguine,</l>
               <l n="157">per Christum genitum, summe Pater, tuum</l>
               <l n="158">in quo visibilis stat tibi gloria,</l>
               <pb n="p.48"/>
               <l n="159">qui noster Dominus, qui tuus unicus</l>
               <l n="160">spirat de patrio corde Paraclitum. </l>
               <l n="161">per quem splendor, honos, laus, sapientia,</l>
               <l n="162">maiestas, bonitas et pietas tua</l>
               <l n="163">regnum continuat numine triplici,</l>
               <l n="164">texens perpetuis saecula saeculis.</l>
            </div>

            <div type="textpart" n="6" subtype="poem">
               <head>Hymnus ante somnum</head>
               <l n="1">Ades, Pater supreme,</l>
               <l n="2">quem nemo vidit umquam,</l>
               <l n="3">patrisque Sermo Christe,</l>
               <l n="4">et Spiritus benigne,</l>
               <l n="5">o Trinitatis huius </l>
               <l n="6">vis una, lumen unum,1</l>
               <l n="7">deus ex Deo perennis,</l>
               <l n="8">deus ex utroque missus.</l>
               <l n="9">fluxit labor diei,</l>
               <l n="10">redit et quietis hora, </l>
               <l n="11">blandus sopor vicissim</l>
               <l n="12">fessos relaxat artus.</l>
               <l n="13">mens aestuans procellis,</l>
               <l n="14">curisque sauciata,</l>
               <l n="15">totis bibit medullis </l>
               <l n="16">obliviale poclum.</l>
               <l n="17">serpit per omne corpus</l>
               <l n="18">Lethaea vis, nec ullum</l>
               <l n="19">miseris doloris aegri</l>
               <l n="20">patitur manere sensum. </l>
               <l n="21">lex haec data est caducis</l>
               <l n="22">deo iubente membris,</l>
               <pb n="p.50"/>
               <l n="23">ut temperet laborem</l>
               <l n="24">medicabilis voluptas,</l>
               <l n="25">sed dum pererrat omnes </l>
               <l n="26">quies amica venas</l>
               <l n="27">pectusque feriatum</l>
               <l n="28">placat rigante somno,</l>
               <l n="29">liber vagat per auras</l>
               <l n="30">rapido vigore sensus, </l>
               <l n="31">variasque per figuras</l>
               <l n="32">quae sunt operta cernit;</l>
               <l n="33">quia mens soluta curis,</l>
               <l n="34">cui est origo caelum</l>
               <l n="35">purusque fons ab aethra, </l>
               <l n="36">iners iacere nescit.</l>
               <l n="37">imitata multiformes</l>
               <l n="38">facies sibi ipsa fingit,</l>
               <l n="39">per quas repente currens</l>
               <l n="40">tenui fruatur actu. </l>
               <l n="41">sed sensa somniantum</l>
               <l n="42">dispar fatigat horror,</l>
               <l n="43">nunc splendor intererrat,</l>
               <l n="44">qui dat futura nosse;</l>
               <l n="45">plerumque dissipatis </l>
               <l n="46">mendax imago veris</l>
               <l n="47">animos pavore maestos</l>
               <l n="48">ambage fallit atra.</l>
               <l n="49">quem rara culpa monti</l>
               <l n="50">non polluit frequenter, </l>
               <l n="51">hunc lux serena vibrans</l>
               <l n="52">res edocet latentes; </l>
               <l n="53">at qui coinquinatum</l>
               <l n="54">vitiis cor inpiavit,</l>
               <l n="55">lusus pavore multo </l>
               <l n="56">species videt tremendas.</l>
               <pb n="p.52"/>
               <l n="57">hoc patriarcha noster</l>
               <l n="58">sub carceris catena</l>
               <l n="59">geminis simul ministris</l>
               <l n="60">interpres adprobavit, </l>
               <l n="61">quorum regressus unus</l>
               <l n="62">dat poculum tyranno,</l>
               <l n="63">ast alterum rapaces</l>
               <l n="64">fixum vorant volucres.</l>
               <l n="65">ipsum deinde regem, </l>
               <l n="66">perplexa somniantem,</l>
               <l n="67">monuit famem futuram</l>
               <l n="68">clausis cavere acervis.</l>
               <l n="69">mox praesul ac tetrarches</l>
               <l n="70">regnum per omne iussus </l>
               <l n="71">sociam tenere virgam,</l>
               <l n="72">dominae resedit aulae.</l>
               <l n="73">o quam profunda iustis</l>
               <l n="74">arcana per soporem</l>
               <l n="75">aperit tuenda Christus, </l>
               <l n="76">quam clara, quam tacenda!</l>
               <l n="77">evangelista summi</l>
               <l n="78">fidissimus Magistri</l>
               <l n="79">signata quae latebant</l>
               <l n="80">nebulis videt remotis: </l>
               <l n="81">ipsum Tonantis agnum</l>
               <l n="82">de caede purpurantem,</l>
               <l n="83">qui conscium futuri </l>
               <l n="84">librum resignat unus.</l>
               <l n="85">huius manum potentem </l>
               <l n="86">gladius perarmat anceps,</l>
               <l n="87">et fulgurans utrimque</l>
               <l n="88">duplicem minatur ictum.</l>
               <l n="89">quaesitor ille solus</l>
               <l n="90">animaeque corporisque, </l>
               <pb n="p.54"/>
               <l n="91">ensisque bis timendus</l>
               <l n="92">prima ac secunda mors est.</l>
               <l n="93">idem tamen benignus</l>
               <l n="94">ultor retundit iram,</l>
               <l n="95">paucosque non piorum </l>
               <l n="96">patitur perire in aevum.</l>
               <l n="97">huic inclytus perenne</l>
               <l n="98">tribuit Pater tribunal,</l>
               <l n="99">hunc obtinere iussit</l>
               <l n="100">nomen supra omne nomen. </l>
               <l n="101">hic praepotens cruenti</l>
               <l n="102">extinctor Antichristi,</l>
               <l n="103">qui de furente monstro</l>
               <l n="104">pulchrum refert tropaeum.</l>
               <l n="105">quam bestiam capacem </l>
               <l n="106">populosque devorantem,</l>
               <l n="107">quam sanguinis Charybdem</l>
               <l n="108">Iohannis execratur;</l>
               <l n="109">hanc nempe, quae sacratum</l>
               <l n="110">praeferre nomen ausa </l>
               <l n="111">imam petit gehennam</l>
               <l n="112">Christo perempta vero.</l>
               <l n="113">tali sopore iustus</l>
               <l n="114">mentem relaxat heros,</l>
               <l n="115">ut spiritu sagaci </l>
               <l n="116">caelum peragret omne.</l>
               <l n="117">nos nil meremur horum</l>
               <l n="118">quos creber inplet error,</l>
               <l n="119">concreta quos malarum</l>
               <l n="120">vitiat cupido rerum. </l>
               <l n="121">sat est quiete dulci</l>
               <l n="122">fessum fovere corpus;</l>
               <l n="123">sat, si nihil sinistrum</l>
               <l n="124">vanae minentur umbrae,</l>
               <pb n="p.56"/>
               <l n="125">cultor Dei, memento </l>
               <l n="126">te fontis et lavacri</l>
               <l n="127">rorem subisse sanctum,</l>
               <l n="128">te chrismate innotatum.</l>
               <l n="129">fac, cum vocante somno</l>
               <l n="130">castum petis cubile, </l>
               <l n="131">frontem locumque cordis</l>
               <l n="132">crucis figura signet.,</l>
               <l n="133">crux pellit omne crimen,</l>
               <l n="134">fugiunt crucem tenebrae:</l>
               <l n="135">tali dicata signo </l>
               <l n="136">mens fluctuare nescit.</l>
               <l n="137">procul, o procul vagantum</l>
               <l n="138">portenta somniorum,</l>
               <l n="139">procul esto pervicaci</l>
               <l n="140">praestigiator actu. </l>
               <l n="141">o tortuose serpens,</l>
               <l n="142">qui mille per meandros </l>
               <l n="143">fraudesque flexuosas</l>
               <l n="144">agitas quieta corda,</l>
               <l n="145">discede, Christus hic est, </l>
               <l n="146">hic Christus est, liquesce.</l>
               <l n="147">signum quod ipse nosti</l>
               <l n="148">damnat tuam catervam.</l>
               <l n="149">corpus licet fatiscens</l>
               <l n="150">iaceat recline paulum, </l>
               <l n="151">Christum tamen sub ipso</l>
               <l n="152">meditabimur sopore.</l>
            </div>

            <div type="textpart" n="7" subtype="poem">
               <head>Hymnus ieiunantium</head>
               <l n="1">O Nazarene, lux Bethlem, verbum Patris,</l>
               <l n="2">quem partus alvi virginalis protulit,</l>
               <pb n="p.58"/>
               <l n="3">adesto castis, Christe, parsimoniis,</l>
               <l n="4">festumque nostrum rex serenus aspice,</l>
               <l n="5">ieiuniorum dum litamus victimam. </l>
               <l n="6">nil hoc profecto purius mysterio,</l>
               <l n="7">quo fibra cordis expiatur vividi,</l>
               <l n="8">intemperata quo domantur viscera,</l>
               <l n="9">arvina putrem ne resudans crapulam</l>
               <l n="10">obstrangulatae mentis ingenium premat. </l>
               <l n="11">hinc subiugatur luxus et turpis gula,</l>
               <l n="12">vini atque somni degener socordia,</l>
               <l n="13">libido sordens, inverecundus lepos,</l>
               <l n="14">variaeque pestes languidorum sensuum</l>
               <l n="15">parcam subactae disciplinam sentiunt. </l>
               <l n="16">nam si licenter diffluens potu et cibo</l>
               <l n="17">ieiuna rite membra non coerceas,</l>
               <l n="18">sequitur frequenti marcida oblectamine</l>
               <l n="19">scintilla mentis ut tepescat nobilis,</l>
               <l n="20">animusque pigris stertat in praecordiis. </l>
               <l n="21">frenentur ergo corporum cupidines,</l>
               <l n="22">detersa et intus emicet prudentia;</l>
               <l n="23">sic excitato perspicax acumine</l>
               <l n="24">liberque flatu laxiore spiritus</l>
               <l n="25">rerum parentem rectius precabitur. </l>
               <l n="26">Elia tali crevit observantia,</l>
               <l n="27">vetus sacerdos, ruris hospes aridi,</l>
               <l n="28">fragore ab omni quem remotum et segregem</l>
               <l n="29">sprevisse tradunt criminum frequentiam,</l>
               <l n="30">casto fruentem Syrtium silentio. </l>
               <l n="31">sed mox in auras igneis iugalibus</l>
               <l n="32">curruque raptus e volavit praepete,</l>
               <l n="33">ne de propinquo sordium contagio</l>
               <l n="34">dirus quietum mundus afflaret virum</l>
               <l n="35">olim probatis inclytum ieiuniis. </l>
               <l n="36">non ante caeli principem septemplicis</l>
               <pb n="p.60"/>
               <l n="37">Moses tremendi fidus interpres throni</l>
               <l n="38">potuit videre, quam decem recursibus</l>
               <l n="39">quater volutis sol peragrans sidera</l>
               <l n="40">omni carentem cerneret substantia. </l>
               <l n="41">victus precanti solus in lacrimis fuit;</l>
               <l n="42">nam flendo pernox inrigatum pulverem</l>
               <l n="43">humi madentis ore pressit cernuo,</l>
               <l n="44">donec loquentis voce praestrictus Dei</l>
               <l n="45">expavit ignem non ferendum visibus. </l>
               <l n="46">Iohannis huius artis haud minus potens</l>
               <l n="47">Dei perennis praecucurrit Filium,</l>
               <l n="48">curvos viarum qui retorsit tramites,</l>
               <l n="49">et flexuosa corrigens dispendia</l>
               <l n="50">dedit sequendam calle recto lineam. </l>
               <l n="51">hanc obsequellam praeparabat nuntius</l>
               <l n="52">mox adfuturo construens iter Deo,</l>
               <l n="53">clivosa planis, confragosa ut lenibus</l>
               <l n="54">converterentur, neve quidquam devium</l>
               <l n="55">inlapsa terris inveniret veritas. </l>
               <l n="56">non usitatis ortus hic natalibus:</l>
               <l n="57">oblita lactis iam vieto in pectore</l>
               <l n="58">matris tetendit serus infans ubera,</l>
               <l n="59">nec ante partu de senili effusus est</l>
               <l n="60">quam praedicaret virginem plenam Deo. </l>
               <l n="61">post in patentes ille solitudines,</l>
               <l n="62">amictus hirtis bestiarum pellibus</l>
               <l n="63">saetisve tectus hispida et lanugine,</l>
               <l n="64">secessit, horrens inquinari et pollui</l>
               <l n="65">contaminatis oppidorum moribus, </l>
               <l n="66">illic dicata parcus abstinentia</l>
               <l n="67">potum cibumque vir severae industriae</l>
               <l n="68">in usque serum respuebat vesperum,</l>
               <l n="69">rarum lucustis et favorum agrestium</l>
               <l n="70">liquore pastum corpori suetus dare. </l>
               <pb n="p.62"/>
               <l n="71">hortator ille primus et doctor novae</l>
               <l n="72">fuit salutis, nam sacrato in flumine</l>
               <l n="73">veterum piatas lavit errorum notas,</l>
               <l n="74">sed tincta postquam membra defaecaverat,</l>
               <l n="75">caelo refulgens influebat Spiritus. </l>
               <l n="76">hoc ex lavacro labe dempta criminum</l>
               <l n="77">ibant renati, non secus quam si rudis</l>
               <l n="78">auri recocta vena pulchrum splendeat,</l>
               <l n="79">micet mctalli sive lux argentei</l>
               <l n="80">sudum polito praenitens purgamine. </l>
               <l n="81">referre prisci stemma nunc ieiunii</l>
               <l n="82">libet fideli proditum volumine,</l>
               <l n="83">ut diruendae civitatis incolis</l>
               <l n="84">fulmen benigni mansuefactum Patris</l>
               <l n="85">pie repressis ignibus pepercerit. </l>
               <l n="86">gens insolenti praepotens iactantia</l>
               <l n="87">pollebat olim, quam fluentem nequiter</l>
               <l n="88">corrupta vulgo solverat lascivia,</l>
               <l n="89">et inde bruto contumax fastidio</l>
               <l n="90">cultum superni neglegebat numinis. </l>
               <l n="91">offensa tandem iugis indulgentiae</l>
               <l n="92">censura iustis excitatur motibus,</l>
               <l n="93">dextram perarmat rompheali incendio,</l>
               <l n="94">nimbos crepantes et fragosos turbines</l>
               <l n="95">vibrans tonantum nube flammarum quatit. </l>
               <l n="96">sed paenitendi dum datur diecula,</l>
               <l n="97">si forte vellent inprobam libidinem</l>
               <l n="98">veteresque nugas condomare ac frangere,</l>
               <l n="99">suspendit ictum terror exorabilis,</l>
               <l n="100">paulumque dicta substitit sententia. </l>
               <l n="101">Ionam prophetam mitis ultor excitat,</l>
               <l n="102">poenae inminentis iret ut praenuntius,</l>
               <l n="103">sed nosset ille qui minacem iudicem</l>
               <l n="104">servare malle quam ferire ac plectere,</l>
               <pb n="p.64"/>
               <l n="105">tectam latenter vertit in Tharsos fugam. </l>
               <l n="106">celsam paratis pontibus scandit ratem,</l>
               <l n="107">udo revincta fune puppis solvitur,</l>
               <l n="108">itur per altum: fit procellosum mare,</l>
               <l n="109">tum causa tanti quaeritur periculi,</l>
               <l n="110">sors in fugacem missa vatem decidit. </l>
               <l n="111">iussus perire solus e cunctis reus,</l>
               <l n="112">cuius voluta crimen urna expresserat,</l>
               <l n="113">praeceps rotatur et profundo inmergitur:</l>
               <l n="114">exceptus inde beluinis faucibus,</l>
               <l n="115">alvi capacis vivus hauritur specu. </l>
               <l n="116">transmissa raptim praeda cassos dentium</l>
               <l n="117">eludit ictus incruentam transvolans</l>
               <l n="118">inpune linguam, ne retentam mordicus</l>
               <l n="119">offam molares dissecarent uvidi,</l>
               <l n="120">os omne transit, et palatum praeterit. </l>
               <l n="121">ternis dierum ac noctium processibus</l>
               <l n="122">mansit ferino devoratus gutture;</l>
               <l n="123">errabat illic per latebras viscerum,</l>
               <l n="124">ventris meandros circumibat tortiles</l>
               <l n="125">anhelus extis intus aestuantibus. </l>
               <l n="126">intactus exim tertiae noctis vice</l>
               <l n="127">monstri vomentis pellitur singultibus;</l>
               <l n="128">qua murmuranti fine fluctus frangitur</l>
               <l n="129">salsosque candens spuma fundit pumices,</l>
               <l n="130">ructatus exit seque servatum stupet. </l>
               <l n="131">in Ninevitas se coactus percito</l>
               <l n="132">gressu reflectit, quos ut increpaverat</l>
               <l n="133">pudenda censor inputans opprobria,</l>
               <l n="134">
                  <q>inpendet</q> inquit ‘ira summi vindicis,</l>
               <l n="135">urbemque flamma mox cremabit, credite.’</l>
               <l n="136">apicem deinde ardui montis petit,</l>
               <l n="137">visurus inde conglobatum turbidae</l>
               <l n="138">fumum ruinae cladis et dirae struem,</l>
               <pb n="p.66"/>
               <l n="139">tectus flagellis multinodis germinis,</l>
               <l n="140">nato et repente perfruens umbraculo. </l>
               <l n="141">sed maesta postquam civitas vulnus novi</l>
               <l n="142">hausit doloris, heu, supremum palpitat:</l>
               <l n="143">cursant per ampla congregatim moenia</l>
               <l n="144">plebs et senatus, omnis aetas civium,</l>
               <l n="145">pallens iuventus, eiulantes feminae. </l>
               <l n="146">placet frementem publicis ieiuniis</l>
               <l n="147">placare Christum; mos edendi spernitur,</l>
               <l n="148">glaucos amictus induit monilibus</l>
               <l n="149">matrona demptis, proque gemma et serico</l>
               <l n="150">crinem fluentem sordidus spargit cinis. </l>
               <l n="151">squalent recincta veste pullati patres,</l>
               <l n="152">saetasque plangens turba sumit textiles,</l>
               <l n="153">inpexa villis virgo bestialibus</l>
               <l n="154">nigrante vultum contegit velamine,</l>
               <l n="155">iacens harenis et puer provolvitur. </l>
               <l n="156">rex ipse Coos aestuantem murices</l>
               <l n="157">laenam revulsa dissipabat fibula,</l>
               <l n="158">gemmas virentes et lapillos sutiles</l>
               <l n="159">insigne frontis exuebat vinculum,</l>
               <l n="160">turpi capillos inpeditus pulvere. </l>
               <l n="161">nullus bibendi, nemo vescendi memor,</l>
               <l n="162">ieiuna mensas pubis omnis liquerat:</l>
               <l n="163">quin et negato lacte vagientium</l>
               <l n="164">fletu madescunt parvulorum cunulae,</l>
               <l n="165">sucum papillae parca nutrix derogat. </l>
               <l n="166">greges et ipsos claudit armentalium</l>
               <l n="167">sollers virorum cura, ne vagum pecus</l>
               <l n="168">contingat ore rorulenta gramina,</l>
               <l n="169">potum strepentis neve fontis hauriat;</l>
               <l n="170">vacuis querellae personant praesepibus. </l>
               <l n="171">mollitus his et talibus brevem Deus</l>
               <l n="172">iram refrenat temperans oraculum</l>
               <pb n="p.68"/>
               <l n="173">prosper sinistrum; prona nam clementia</l>
               <l n="174">haud difficulter supplicem mortalium</l>
               <l n="175">solvit reatum fitquc fautrix flentium. </l>
               <l n="176">sed cur vetustae gentis exemplum loquor,</l>
               <l n="177">pridem caducis cum gravatus artubus</l>
               <l n="178">Iesus dicato corde ieiunaverit,</l>
               <l n="179">praenuncupatus ore qui prophetico</l>
               <l n="180">Emmanuel est, sive <q>nobiscum Deus?</q>
               </l>
               <l n="181">qui corpus istud molle naturaliter,</l>
               <l n="182">captumque laxo sub voluptatum iugo,</l>
               <l n="183">virtutis arta lege fecit liberum,</l>
               <l n="184">emancipator servientis plasmatis,</l>
               <l n="185">regnantis ante victor et cupidinis. </l>
               <l n="186">inhospitali namque secretus loco</l>
               <l n="187">quinis diebus octies labentibus</l>
               <l n="188">nullam ciborum vindicavit gratiam,</l>
               <l n="189">firmans salubri scilicet ieiunio</l>
               <l n="190">vas adpetendis inbecillum. gaudiis. </l>
               <l n="191">miratus hostis posse limum tabidum</l>
               <l n="192">tantum laboris sustinere ac perpeti</l>
               <l n="193">explorat arte sciscitator callida</l>
               <l n="194">deusne membris sit receptus terreis,</l>
               <l n="195">sed increpata fraude post tergum ruit. </l>
               <l n="196">hoc nos sequamur quisque nunc pro viribus,</l>
               <l n="197">quod consecrati tu magister dogmatis</l>
               <l n="198">tuis dedisti, Christe, sectatoribus,</l>
               <l n="199">ut, cum vorandi vicerit libidinem,</l>
               <l n="200">late triumphet imperator spiritus. </l>
               <l n="201">hoc est quod atri livor hostis invidet,</l>
               <l n="202">mundi polique quod gubernator probat,</l>
               <l n="203">altaris aram quod facit placabilem,</l>
               <l n="204">quod dormientis excitat cordis fidem,</l>
               <l n="205">quod limat aegram pectoris rubiginem. </l>
               <l n="206">perfusa non sic amne flamma extinguitur,</l>
               <pb n="p.70"/>
               <l n="207">nec sic calente sole tabcscunt nives,</l>
               <l n="208">ut turbidarum scabra culparum seges</l>
               <l n="209">vanescit almo trita sub ieiunio,</l>
               <l n="210">si blanda semper misceatur largitas. </l>
               <l n="211">est quippe et illud grande virtutis genus,</l>
               <l n="212">operire nudos, indigentes pascere,</l>
               <l n="213">opem benignam ferre supplicantibus,</l>
               <l n="214">unam paremquc sortis humanae vicem</l>
               <l n="215">inter potentes atque egenos ducere. </l>
               <l n="216">satis beatus quisque dextram porrigit</l>
               <l n="217">laudis rapacem, prodigam pecuniae,</l>
               <l n="218">cuius sinistra dulce factum nesciat:</l>
               <l n="219">illum perennes protinus conplent opes,</l>
               <l n="220">ditatque fructus faenerantem centiplex. </l>
            </div>

            <div type="textpart" n="8" subtype="poem">
               <head>Hymnus post ieiunium</head>
               <l n="1">Christe, servorum regimen tuorum,</l>
               <l n="2">mollibus qui nos moderans habenis</l>
               <l n="3">leniter frenas, facilique saeptos</l>
               <l n="4">lege coerces,</l>
               <l n="5">ipse cum portans onus inpeditum </l>
               <l n="6">corporis duros tuleris labores,</l>
               <l n="7">maior exemplis famulos remisso</l>
               <l n="8">dogmate palpas.</l>
               <l n="9">nona summissum rotat hora solem,</l>
               <l n="10">partibus vixdum tribus evolutis, </l>
               <l n="11">quarta devexo superest in axe</l>
               <l n="12">portio lucis,</l>
               <l n="13">nos brevis voti dape vindicata</l>
               <l n="14">solvimus festum, fruimurque mensis</l>
               <l n="15">adfatim plenis, quibus inbuatur </l>
               <l n="16">prona voluptas.</l>
               <pb n="p.72"/>
               <l n="17">tantus aeterni favor est Magistri,</l>
               <l n="18">doctor indulgens ita nos amico</l>
               <l n="19">lactat hortatu, levis obsequella ut</l>
               <l n="20">muleeat artus, </l>
               <l n="21">addit et ne quis velit invenusto</l>
               <l n="22">sordidus cultu lacerare frontem,</l>
               <l n="23">sed decus vultus capitisque pexum</l>
               <l n="24">comat honorem.</l>
               <l n="25">
                  <q>terge ieiunans</q> ait ‘omne corpus, </l>
               <l n="26">neve subducto faciem rubore</l>
               <l n="27">lutcus tinguat color aut notetur</l>
               <l n="28">pallor in ore.’</l>
               <l n="29">rectius laeto tegimus pudore</l>
               <l n="30">quidquid ad cultum Patris exhibemus; </l>
               <l n="31">cernit occultum Deus et latentem</l>
               <l n="32">munere donat,</l>
               <l n="33">ille ovem morbo residem gregique</l>
               <l n="34">perditam sano, male dissipantem</l>
               <l n="35">vellus adfixis vepribus per hirtae </l>
               <l n="36">devia silvae</l>
               <l n="37">inpiger pastor revocat lupisque</l>
               <l n="38">gestat exclusis umeros gravatus,</l>
               <l n="39">inde purgatam revehens aprico</l>
               <l n="40">reddit ovili, </l>
               <l n="41">reddit et pratis viridique eampo,</l>
               <l n="42">vibrat inpexis ubi nulla lappis</l>
               <l n="43">spina, nec germen sudibus perarmat</l>
               <l n="44">earduus horrens,</l>
               <l n="45">sed frequens palmis nemus, et reflexa </l>
               <l n="46">veniat herbarum coma, tum perennis</l>
               <l n="47">gurgitem vivis vitreum fluentis</l>
               <l n="48">laurus obumbrat.</l>
               <l n="49">hisee pro donis tibi, fide pastor,</l>
               <l n="50">servitus quaenam poterit rependi? </l>
               <pb n="p.74"/>
               <l n="51">nulla conpensant pretium salutis</l>
               <l n="52">vota precantum.</l>
               <l n="53">quamlibet spreto sine more pastu</l>
               <l n="54">sponte confectos tenuemus artus</l>
               <l n="55">teque contemptis epulis rogemus </l>
               <l n="56">nocte dieque,</l>
               <l n="57">vincitur semper minor obsequentum</l>
               <l n="58">cura nec munus genitoris aequat,</l>
               <l n="59">frangit et cratem luteam laboris</l>
               <l n="60">grandior usus. </l>
               <l n="61">ergo ne limum fragilem solutae</l>
               <l n="62">deserant vires et aquosus albis</l>
               <l n="63">umor in venis dominetur aegrum</l>
               <l n="64">corpus enervans,</l>
               <l n="65">laxus ac liber modus abstinendi </l>
               <l n="66">ponitur cunctis, neque nos severus</l>
               <l n="67">terror inpellit; sua quemque cogit</l>
               <l n="68">velle potestas,</l>
               <l n="69">sufficit, quidquid facias, vocato</l>
               <l n="70">numinis nutu prius inchoare, </l>
               <l n="71">sive tu mensam renuas cibumve</l>
               <l n="72">sumere temptes.</l>
               <l n="73">adnuit dexter Deus et secundo</l>
               <l n="74">prosperat vultu, velut hoc salubre</l>
               <l n="75">fidimus nobis fore, quod dicatas </l>
               <l n="76">carpimus escas,</l>
               <l n="77">sit bonum, supplex precor, et medellam</l>
               <l n="78">conferat membris animumque pascat</l>
               <l n="79">sparsus in venas cibus obsecrantum</l>
               <l n="80">Christicolarum.</l>
               <pb n="p.76"/>

            </div>

            <div type="textpart" n="9" subtype="poem">
               <head>Hymnus omnis horae</head>
               <l n="1">Da, puer, plectrum, choreis ut canam fidelibus</l>
               <l n="2">dulce carmen et melodum, gesta Christi insignia,</l>
               <l n="3">hunc Camena nostra solum pangat, hunc laudet lyra.</l>
               <l n="4">Christus est, quem rex sacerdos adfuturum protinus</l>
               <l n="5">infulatus concinebat voce, chorda et tympano, </l>
               <l n="6">spiritum caelo influentem per medullas hauriens.</l>
               <l n="7">facta nos et iam probata pangimus miracula,</l>
               <l n="8">testis est orbis, nec ipsa terra quod vidit negat,</l>
               <l n="9">comminus Deum docendis proditum mortalibus.</l>
               <l n="10">corde natus 1 ex parentis ante mundi exordium, </l>
               <l n="11">alpha et Q cognominatus, ipse fons et clausula</l>
               <l n="12">omnium quae sunt, fuerunt, quaeque post futura sunt.</l>
               <l n="13">ipse iussit, et creata, dixit ipse, et facta sunt</l>
               <l n="14">terra, caelum, fossa ponti, trina rerum machina,</l>
               <l n="15">quaeque in his vigent sub alto solis et lunae globo. </l>
               <l n="16">corporis formam caduci, membra morti obnoxia</l>
               <l n="17">induit, ne gens periret primoplasti ex germine,</l>
               <l n="18">merserat quem 2 lex profundo noxialis Tartaro.</l>
               <l n="19">o beatus ortus ille, virgo cum puerpera</l>
               <l n="20">edidit nostram salutem feta Sancto Spiritu, </l>
               <l n="21">et puer redemptor orbis os sacratum protulit.</l>
               <l n="22">psallat altitudo caeli, psallite omnes angeli,</l>
               <l n="23">quidquid est virtutis usquam psallat in laudem Dei,</l>
               <l n="24">nulla linguarum silescat, vox et omnis consonet.</l>
               <l n="25">ecce, quem vates vetustis concinebant saeculis, </l>
               <pb n="p.78"/>
               <l n="26">quem prophetarum fideles paginae spoponderant,</l>
               <l n="27">emicat promissus olim: cuncta conlaudent eum.</l>
               <l n="28">cantharis infusa lympha fit Falernum nobile,</l>
               <l n="29">nuntiat vinum minister esse promptum ex hydria,</l>
               <l n="30">ipse rex sapore tinctis obstupescit poeulis. </l>
               <l n="31">‘membra morbis ulcerosa, viseerum putredines</l>
               <l n="32">mando ut abluantur’ inquit: fit ratum quod iusserat;</l>
               <l n="33">turgidam cutem repurgant vulnerum piamina.</l>
               <l n="34">tu perennibus tenebris iam sepulta lumina</l>
               <l n="35">inlinis limo salubri 'sacri et oris nectare: </l>
               <l n="36">mox apertis hac medella lux reducta est orbibus.</l>
               <l n="37">inerepas ventum furentem quod procellis tristibus</l>
               <l n="38">vertat aequor fundo ab imo, vexet et vagam ratem:</l>
               <l n="39">ille iussis obseeundat, mitis unda sternitur.</l>
               <l n="40">extimum vestis saeratae furtim mulier attigit: </l>
               <l n="41">protinus salus secuta est, ora pallor deserit,</l>
               <l n="42">sistitur rivus cruore qui fluebat perpeti.</l>
               <l n="43">exitu dulcis iuventae raptum ephebum viderat,</l>
               <l n="44">orba quem mater supremis funerabat fletibus;</l>
               <l n="45">
                  <q>surge</q> dixit: ille surgit, matri et adstans redditur. </l>
               <l n="46">sole iam quarto carentem, iam sepulcro absconditum</l>
               <l n="47">Lazarum iubet vigere reddito spiramine:</l>
               <l n="48">foetidum ieeur reduetus rursus intrat halitus,</l>
               <l n="49">ambulat per stagna ponti, summa calcat fluctuum:</l>
               <l n="50">mobilis liquor profundi pendulam praestat viam, </l>
               <l n="51">nec fatiscit unda sanctis pressa sub vestigiis.</l>
               <l n="52">suetus antro bustuali sub catenis frendere,</l>
               <l n="53">mentis inpos, efferatis percitus furoribus</l>
               <l n="54">prosilit fuitque supplex, Christum adesse ut senserat.</l>
               <pb n="p.80"/>
               <l n="55">pulsa pestis lubricorum milleformis daemonum </l>
               <l n="56">corripit gregis suilli sordida spurcamina,</l>
               <l n="57">seque nigris mergit undis et pecus lymphaticum.</l>
               <l n="58">ferte qualis ter quaternis ferculorum fragmina;</l>
               <l n="59">adfatim referta iam sunt adcubantum milia</l>
               <l n="60">quinque panibus peresis et gemellis piscibus. </l>
               <l n="61">tu cibus panisque noster, tu perennis suavitas;</l>
               <l n="62">nescit esurire in aevum qui tuam sumit dapem,</l>
               <l n="63">nec lacunam ventris inplet, sed fovet vitalia.</l>
               <l n="64">clausus aurium meatus et sonorum nescius</l>
               <l n="65">purgat ad praecepta Christi crassa quaeque obstacula, </l>
               <l n="66">vocibus capax fruendis ac susurris pervius.</l>
               <l n="67">omnis aegritudo cedit, languor omnis pellitur,</l>
               <l n="68">lingua fatur, quam veterna vinxerant silentia,</l>
               <l n="69">gestat et suum per urbem laetus aeger lectulum.</l>
               <l n="70">quin et ipsum, ne salutis inferi expertes forent, </l>
               <l n="71">Tartarum benignus intrat; fracta cedit ianua,</l>
               <l n="72">vectibus cadit revulsis cardo dissolubilis. 1</l>
               <l n="73">illa prompta ad inruentes, ad revertentes tenax,</l>
               <l n="74">obice extrorsum recluso 2 porta reddit mortuos,</l>
               <l n="75">lege versa, et limen atrum iam recalcandum patet. </l>
               <l n="76">sed Deus dum luce fulva mortis antra inluminat,</l>
               <l n="77">dum stupentibus tenebris candidum praestat diem,</l>
               <l n="78">tristia squalentis aethrae palluerunt sidera.</l>
               <l n="79">sol refugit et lugubri sordidus ferrugine</l>
               <l n="80">igneum reliquit axem seque maerens abdidit; </l>
               <l n="81">fertur horruisse mundus noctis aeternae chaos.</l>
               <pb n="p.82"/>
               <l n="82">solve vocem, mens sonora, solve linguam mobilem,</l>
               <l n="83">dic tropaeum passionis, dic triumphalem crucem,</l>
               <l n="84">pange vexillum notatis quod refulget frontibus.</l>
               <l n="85">O novum caede stupenda vulneris miraculum! </l>
               <l n="86">hinc cruoris fluxit unda, lympha parte ex altera;</l>
               <l n="87">lympha nempe dat lavacrum, tum corona ex sanguine est.</l>
               <l n="88">vidit anguis inmolatam corporis sacri hostiam,</l>
               <l n="89">vidit, et fellis perusti mox venenum perdidit,</l>
               <l n="90">saucius dolore multo, colla fractus sibila. 1 </l>
               <l n="91">quid tibi, profane serpens, profuit rebus novis</l>
               <l n="92">plasma primum perculisse versipelli hortamine? 2</l>
               <l n="93">diluit culpam recepto forma mortalis Deo.</l>
               <l n="94">ad brevem se mortis usum dux salutis dedidit,</l>
               <l n="95">mortuos olim sepultos ut redire insuesceret, </l>
               <l n="96">dissolutis pristinorum vinculis peccaminum.</l>
               <l n="97">tunc patres sanctique multi conditorem praevium</l>
               <l n="98">iam revertentem secuti tertio demum die</l>
               <l n="99">carnis indumenta sumunt, eque bustis prodeunt.</l>
               <l n="100">cernercs coire membra de favillis aridis, </l>
               <l n="101">frigidum venis resumptis pidverem tepescere,</l>
               <l n="102">ossa, nervos, et medullas glutino cutis tegi.</l>
               <l n="103">post, ut occasum resolvit vitae et hominem reddidit,</l>
               <l n="104">arduum tribunal alti victor ascendit Patris,</l>
               <l n="105">inclytam caelo reportans passionis gloriam. </l>
               <l n="106">macte iudex mortuorum, macte rex viventium,</l>
               <l n="107">dexter in parentis arce qui cluis virtutibus,</l>
               <l n="108">omnium venturus inde iustus ultor criminum.</l>
               <pb n="p.84"/>
               <l n="109">te senes et te iuventus, parvulorum te chorus,</l>
               <l n="110">turba matrum virginumque, simplices puellulae, </l>
               <l n="111">voce concordes pudicis perstrepant concentibus.</l>
               <l n="112">fluminum lapsus et undae, litorum crepidines,</l>
               <l n="113">imber, aestus, nix, pruina, silva et aura, nox, dies</l>
               <l n="114">omnibus te concelebrent saeculorum saeculis.</l>
            </div>

            <div type="textpart" n="10" subtype="poem">
               <head>Hymnus circa exequias defuncti</head>
               <l n="1">Deus, ignee fons animarum,</l>
               <l n="2">duo qui socians elementa,</l>
               <l n="3">vivum simul ac moribundum,</l>
               <l n="4">hominem, Pater, effigiasti,</l>
               <l n="5">tua sunt, tua, rector, utraque, </l>
               <l n="6">tibi copula iungitur horum,</l>
               <l n="7">tibi dum vegetata cohaerent</l>
               <l n="8">et spiritus et caro servit.</l>
               <l n="9">rescissa 1 sed ista seorsum</l>
               <l n="10">solvunt hominem perimuntque; </l>
               <l n="11">humus excipit arida corpus,</l>
               <l n="12">animae rapit aura liquorem;</l>
               <l n="13">quia cuncta creata necesse est</l>
               <pb n="p.86"/>
               <l n="14">labefacta senescere tandem,</l>
               <l n="15">conpactaque dissociari, </l>
               <l n="16">et dissona texta retexi.</l>
               <l n="17">hanc tu, Deus optime, mortem</l>
               <l n="18">famulis abolere paratus,</l>
               <l n="19">iter inviolabile monstras,</l>
               <l n="20">quo perdita membra resurgant, </l>
               <l n="21">ut, dum generosa caducis,</l>
               <l n="22">ceu carcere clausa, ligantur,</l>
               <l n="23">pars illa potentior extet,</l>
               <l n="24">quae germen ab aethere traxit.</l>
               <l n="25">si ferrea forte voluntas </l>
               <l n="26">luteum sapit et grave captat,</l>
               <l n="27">animus quoque pondere victus</l>
               <l n="28">sequitur sua membra deorsum.</l>
               <l n="29">at si generis memor ignis</l>
               <l n="30">contagia pigra recuset, </l>
               <l n="31">vehit hospita viscera secum,</l>
               <l n="32">pariterque reportat ad astra.</l>
               <l n="33">nam quod requiescere corpus</l>
               <l n="34">vacuum sine mente videmus,</l>
               <l n="35">spatium breve restat, ut alti </l>
               <l n="36">repetat collegia sensus.</l>
               <l n="37">venient cito saecula, cum iam</l>
               <l n="38">socius calor ossa revisat</l>
               <l n="39">animataque sanguine vivo</l>
               <l n="40">habitacula pristina gestet. </l>
               <l n="41">quae pigra cadavera pridem</l>
               <l n="42">tumulis putrefacta iacebant,</l>
               <l n="43">volucres rapientur in auras,</l>
               <l n="44">animas comitata priores.</l>
               <l n="45">hinc maxima cura sepulcris </l>
               <l n="46">inpenditur, hinc resolutos</l>
               <l n="47">honor ultimus accipit artus</l>
               <pb n="p.88"/>
               <l n="48">et funeris ambitus ornat,</l>
               <l n="49">candore nitentia claro</l>
               <l n="50">praetendere lintea mos est, </l>
               <l n="51">aspersaque myrrha Sabaeo</l>
               <l n="52">corpus medicamine servat.</l>
               <l n="53">quidnam sibi saxa cavata,</l>
               <l n="54">quid pulchra volunt monumenta,</l>
               <l n="55">nisi quod res creditur illis </l>
               <l n="56">non mortua, sed data somno?</l>
               <l n="57">hoc provida Christicolarum</l>
               <l n="58">pietas studet, utpote credens</l>
               <l n="59">fore protinus omnia viva</l>
               <l n="60">quae nunc gelidus sopor urget. </l>
               <l n="61">qui iacta cadavera passim</l>
               <l n="62">miserans tegit aggere terrae,</l>
               <l n="63">opus exhibet ille benignum</l>
               <l n="64">Christo pius omnipotenti,</l>
               <l n="65">quia lex eadem monet omnes </l>
               <l n="66">gemitum dare sorte sub una,</l>
               <l n="67">cognataque funera nobis</l>
               <l n="68">aliena in morte dolere.</l>
               <l n="69">sancti sator ille Tobiae,</l>
               <l n="70">sacer ac venerabilis heros, </l>
               <l n="71">dapibus iam rite paratis</l>
               <l n="72">ius praetulit exequiarum.</l>
               <l n="73">iam stantibus ille ministris</l>
               <l n="74">cyathos et fercula liquit,</l>
               <l n="75">studioque accinctus humandi </l>
               <l n="76">fleto dedit ossa sepulcro.</l>
               <l n="77">veniunt mox praemia caelo,</l>
               <l n="78">pretiumque rependitur ingens;</l>
               <l n="79">nam lumina nescia solis</l>
               <l n="80">deus inlita felle serenat. </l>
               <l n="81">iam tunc docuit Pater orbis</l>
               <pb n="p.90"/>
               <l n="82">quam sit rationis egenis</l>
               <l n="83">mordax et amara medella,</l>
               <l n="84">cum lux animum nova vexat.</l>
               <l n="85">docuit quoque non prius ullum </l>
               <l n="86">caelestia cernere regna</l>
               <l n="87">quam nocte et vulnere tristi</l>
               <l n="88">toleraverit aspera mundi.</l>
               <l n="89">mors ipsa beatior inde est,</l>
               <l n="90">quod per cruciamina leti </l>
               <l n="91">via panditur ardua iustis,</l>
               <l n="92">et ad astra doloribus itur.</l>
               <l n="93">sic corpora mortificata</l>
               <l n="94">redeunt melioribus annis,</l>
               <l n="95">nec post obitum recalescens </l>
               <l n="96">conpago fatiscere novit.</l>
               <l n="97">haec, quae modo pallida tabo</l>
               <l n="98">color albidus inficit, ora</l>
               <l n="99">tunc flore venustior omni</l>
               <l n="100">sanguis cute tinguet amoena. </l>
               <l n="101">iam nulla deinde senectus</l>
               <l n="102">frontis decus invida carpet,</l>
               <l n="103">macies neque sicca lacertos</l>
               <l n="104">suco tenuabit adeso.</l>
               <l n="105">Morbus quoque pestifer, artus </l>
               <l n="106">qui nunc populatur anhelos,</l>
               <l n="107">sua tunc tormenta resudans</l>
               <l n="108">luet inter vincula mille.</l>
               <l n="109">hunc eminus aere ab alto</l>
               <l n="110">victrix caro, iamque perennis, </l>
               <l n="111">cernet sine fine gementem</l>
               <l n="112">quos moverat ipse dolores.</l>
               <l n="113">quid turba superstes inepta</l>
               <l n="114">clangens ululamina miscet?</l>
               <l n="115">cur tam bene condita iura </l>
               <pb n="p.92"/>
               <l n="116">luctu dolor arguit amens?</l>
               <l n="117">iam maesta quiesce querella,</l>
               <l n="118">lacrimas suspendite, matres:</l>
               <l n="119">nullus sua pignera plangat,</l>
               <l n="120">mors haec reparatio vitae est. </l>
               <l n="121">sic semina sicca virescunt</l>
               <l n="122">iam mortua, iamque sepulta, </l>
               <l n="123">uae reddita caespite ab imo</l>
               <l n="124">veteres meditantur aristas.</l>
               <l n="125">nunc suscipe, terra, fovendum, </l>
               <l n="126">gremioque hunc concipe molli:</l>
               <l n="127">hominis tibi membra sequestro,</l>
               <l n="128">generosa et fragmina credo.</l>
               <l n="129">animae fuit haec domus olim</l>
               <l n="130">factoris 1 ab ore creatae; </l>
               <l n="131">fervens habitavit in istis</l>
               <l n="132">Sapientia principe Christo.</l>
               <l n="133">tu depositum tege corpus;</l>
               <l n="134">non inmemor ille requiret</l>
               <l n="135">sua munera fictor et auctor </l>
               <l n="136">propriique aenigmata vultus.</l>
               <l n="137">veniant modo tempora iusta,</l>
               <l n="138">cum spem Deus inpleat omnem,</l>
               <l n="139">reddas patefacta necesse est</l>
               <l n="140">qualem tibi trado figuram. </l>
               <l n="141">non, si cariosa vetustas</l>
               <l n="142">dissolvent ossa favillis,</l>
               <l n="143">fueritque cinisculus arens</l>
               <l n="144">minimi mensura pugilli,</l>
               <l n="145">nec, si vaga flamina et aurae </l>
               <l n="146">vacuum per inane volantes</l>
               <l n="147">tulerint cum pulvere nervos,</l>
               <l n="148">hominem periisse licebit.</l>
               <l n="149">sed dum resolubile corpus</l>
               <pb n="p.94"/>
               <l n="150">revocas. Deus, atque reformas, </l>
               <l n="151">quanam regione iubebis</l>
               <l n="152">animam requiescere puram?</l>
               <l n="153">gremio senis addita sancti</l>
               <l n="154">recubabit, ut est Eleazar,</l>
               <l n="155">quem floribus undique saeptum </l>
               <l n="156">dives procul aspicit ardens.</l>
               <l n="157">sequimur tua dicta, Redemptor</l>
               <l n="158">quibus atra e morte triumphans</l>
               <l n="159">tua per vestigia mandas</l>
               <l n="160">socium crucis ire latronem. </l>
               <l n="161">patet ecce fidelibus ampli</l>
               <l n="162">via lucida iam paradisi,</l>
               <l n="163">licet et nemus illud adire,</l>
               <l n="164">homini quod ademerat anguis.</l>
               <l n="165">illic, precor, optime ductor, </l>
               <l n="166">famulam tibi praecipe mentem</l>
               <l n="167">genitali in sede sacrari,</l>
               <l n="168">quam liquerat exul et errans.</l>
               <l n="169">nos tecta fovebimus ossa</l>
               <l n="170">violis et fronde frequenti, </l>
               <l n="171">titulumque et frigida saxa</l>
               <l n="172">liquido spargemus odore.</l>
            </div>

            <div type="textpart" n="11" subtype="poem">
               <head>Hymnus VIII Kal. Ianuarias</head>
               <l n="1">Quid est quod artum circulum</l>
               <l n="2">sol iam recurrens deserit?</l>
               <l n="3">Christusne terris nascitur,</l>
               <l n="4">qui lucis auget tramitem?</l>
               <l n="5">heu quam fugacem gratiam </l>
               <l n="6">festina volvebat dies!</l>
               <l n="7">quam paene subductam facem</l>
               <pb n="p.96"/>
               <l n="8">sensim recisa extinxerat!</l>
               <l n="9">caelum nitescat laetius,</l>
               <l n="10">gratetur et gaudens humus: </l>
               <l n="11">scandit gradatim denuo</l>
               <l n="12">iubar priores lineas.</l>
               <l n="13">emerge, dulcis pusio,</l>
               <l n="14">quem mater edit castitas,</l>
               <l n="15">parens et expers coniugis, </l>
               <l n="16">mediator et duplex genus.</l>
               <l n="17">ex ore quamlibet Patris</l>
               <l n="18">sis ortus et verbo editus,</l>
               <l n="19">tamen paterno in pectore</l>
               <l n="20">Sophia callebas prius, </l>
               <l n="21">quae prompta caelum condidit,</l>
               <l n="22">caelum diemque et cetera;</l>
               <l n="23">virtute verbi effecta sunt</l>
               <l n="24">haec cuncta, nam verbum Deus.</l>
               <l n="25">sed ordinatis saeculis, </l>
               <l n="26">rerumque digesto statu,</l>
               <l n="27">fundator ipse et artifex</l>
               <l n="28">permansit in Patris sinu,</l>
               <l n="29">donec rotata annalium</l>
               <l n="30">transvolverentur milia, </l>
               <l n="31">atque ipse peccantem diu</l>
               <l n="32">dignatus orbem viseret.</l>
               <l n="33">nam caeca vis mortalium</l>
               <l n="34">venerans inanes nenias,</l>
               <l n="35">vel aera vel saxa algida </l>
               <l n="36">vel ligna credebat Deum.</l>
               <l n="37">haec dum sequuntur,</l>
               <l n="38">perfidi praedonis in ius venerant,</l>
               <l n="39">et mancipatam fumido</l>
               <l n="40">vitam barathro inmerserant. </l>
               <l n="41">stragem sed istam non tulit</l>
               <pb n="p.98"/>
               <l n="42">Christus cadentum gentium,</l>
               <l n="43">inpune ne forsan sui</l>
               <l n="44">Patris periret fabrica,</l>
               <l n="45">mortale corpus induit, </l>
               <l n="46">ut excitato corpore</l>
               <l n="47">mortis catenam frangeret,</l>
               <l n="48">hominemque portaret Patri.</l>
               <l n="49">hic ille natalis dies,</l>
               <l n="50">quo te creator arduus </l>
               <l n="51">spiravit et limo indidit,</l>
               <l n="52">sermone carnem glutinans.</l>
               <l n="53">sentisne, virgo nobilis,</l>
               <l n="54">matura per fastidia</l>
               <l n="55">pudoris intactum decus </l>
               <l n="56">honore partus crescere?</l>
               <l n="57">o quanta rerum gaudia</l>
               <l n="58">alvus pudica continet,</l>
               <l n="59">ex qua novellum saeculum</l>
               <l n="60">procedit et lux aurea! </l>
               <l n="61">vagitus ille exordium</l>
               <l n="62">vernantis orbis prodidit,</l>
               <l n="63">nam tunc renatus sorididum</l>
               <l n="64">mundus veternum depulit.</l>
               <l n="65">sparsisse tellurem reor </l>
               <l n="66">rus omne densis floribus,</l>
               <l n="67">ipsasque harenas Syrtium</l>
               <l n="68">fragrasse nardo et nectare.</l>
               <l n="69">te cuncta nascentem, puer,</l>
               <l n="70">sensere dura et barbara, </l>
               <l n="71">victusque saxorum rigor</l>
               <l n="72">obduxit herbam cotibus.</l>
               <l n="73">iam mella de scopulis fluunt,</l>
               <l n="74">iam stillat ilex arido</l>
               <l n="75">sudans amomum stipite, </l>
               <pb n="p.100"/>
               <l n="76">iam sunt myricis balsama.</l>
               <l n="77">o sancta praesepis tui,</l>
               <l n="78">aeterne rex, cunabula,</l>
               <l n="79">populisque per saeclum sacra</l>
               <l n="80">mutis et ipsis credita! </l>
               <l n="81">adorat haec brutum pecus,</l>
               <l n="82">indocta turba scilicet,</l>
               <l n="83">adorat excors natio</l>
               <l n="84">vis cuius in pastu sita est.</l>
               <l n="85">sed cum fideli spiritu </l>
               <l n="86">concurrat ad praesepia</l>
               <l n="87">pagana gens et quadrupes,</l>
               <l n="88">sapiatque quod brutum fuit,</l>
               <l n="89">negat patrum prosapia</l>
               <l n="90">perosa praesentem Deum: </l>
               <l n="91">credas venenis ebriam,</l>
               <l n="92">furiisve lymphatam rapi.</l>
               <l n="93">quid prona per scelus ruis?</l>
               <l n="94">agnosce, si quidquam tibi</l>
               <l n="95">mentis resedit integrae, </l>
               <l n="96">ducem tuorum principum.</l>
               <l n="97">hunc, quem latebra et obstetrix</l>
               <l n="98">et virgo feta et cunulae,</l>
               <l n="99">et inbecilla infantia,</l>
               <l n="100">regem dederunt gentibus, </l>
               <l n="101">peccator intueberis</l>
               <l n="102">celsum coruscis nubibus,</l>
               <l n="103">deiectus ipse et inritis</l>
               <l n="104">plangens reatum fletibus,</l>
               <l n="105">cum vasta signum bucina </l>
               <l n="106">terris cremandis miserit,</l>
               <l n="107">et scissus axis cardinem</l>
               <l n="108">mundi ruentis solverit.</l>
               <l n="109">insignis ipse et praeminens</l>
               <pb n="p.102"/>
               <l n="110">meritis rependet congrua, </l>
               <l n="111">his lucis usum perpetis,</l>
               <l n="112">illis gehennam et Tartarum.</l>
               <l n="113">Iudaea, tunc fulmen crucis</l>
               <l n="114">experta, qui sit senties</l>
               <l n="115">quem, te furoris praesule, </l>
               <l n="116">mors hausit et mox reddidit.</l>
            </div>

            <div type="textpart" n="12" subtype="poem">
               <head>Hymnus Epiphaniae</head>
               <l n="1">Quicumque Christum quaeritis,</l>
               <l n="2">oculos in altum tollite:</l>
               <l n="3">illic licebit visere</l>
               <l n="4">signum perennis gloriae.</l>
               <l n="5">haec stella, quae solis rotam </l>
               <l n="6">vincit decore ac lumine,</l>
               <l n="7">venisse terris nuntiat</l>
               <l n="8">cum carne terrestri Deum.</l>
               <l n="9">non illa servit noctibus</l>
               <l n="10">secuta lunam menstruam, </l>
               <l n="11">sed sola caelum possidens</l>
               <l n="12">cursum dierum temperat.</l>
               <l n="13">Arctoa quamvis sidera</l>
               <l n="14">in se retortis motibus</l>
               <l n="15">obire nolint, attamen </l>
               <l n="16">plerumque sub nimbis latent.</l>
               <l n="17">hoc sidus aeternum manet,</l>
               <l n="18">haec stella nunquam mergitur,</l>
               <l n="19">nec nubis occursu abdita</l>
               <l n="20">obumbrat obductam facem. </l>
               <l n="21">tristis cometa intercidat,</l>
               <l n="22">et, si quod astrum Sirio</l>
               <pb n="p.104"/>
               <l n="23">fervet vapore, iam Dei</l>
               <l n="24">sub luce destructum cadat.</l>
               <l n="25">en Persici ex orbis sinu, </l>
               <l n="26">sol unde sumit ianuam,</l>
               <l n="27">cernunt periti interpretes</l>
               <l n="28">regale vexillum magi.</l>
               <l n="29">quod ut refulsit, ceteri</l>
               <l n="30">cessere signorum globi, </l>
               <l n="31">nec pulcher est ausus suam</l>
               <l n="32">conferre formam Lucifer.</l>
               <l n="33">
                  <q>quis iste tantus </q> inquiunt</l>
               <l n="34">‘regnator astris imperans,</l>
               <l n="35">quem sic tremunt caelestia, </l>
               <l n="36">cui lux et aethra inserviunt?</l>
               <l n="37">inlustre quiddam cernimus,</l>
               <l n="38">quod nesciat finem pati,</l>
               <l n="39">sublime, celsum, interminum,</l>
               <l n="40">antiquius caelo et chao. </l>
               <l n="41">hic ille rex est gentium</l>
               <l n="42">populique rex Iudaici,</l>
               <l n="43">promissus Abrahae patri</l>
               <l n="44">eiusque in aevum semini.</l>
               <l n="45">aequanda nam stellis sua </l>
               <l n="46">cognovit olim germina</l>
               <l n="47">primus sator credentium,</l>
               <l n="48">nati inmolator unici.</l>
               <l n="49">iam flos subit Daviticus</l>
               <l n="50">radice Iessea editus, </l>
               <l n="51">sceptrique per virgam virens</l>
               <l n="52">rerum cacumen occupat.’</l>
               <l n="53">exim sequuntur perciti</l>
               <l n="54">fixis in altum vultibus,</l>
               <l n="55">qua stella sulcum traxerat </l>
               <l n="56">claramque signabat viam,</l>
               <pb n="p.106"/>
               <l n="57">sed verticem pueri supra</l>
               <l n="58">signum pependit inminens,</l>
               <l n="59">pronaque submissum face</l>
               <l n="60">caput sacratum prodidit. </l>
               <l n="61">videre quod postquam magi,</l>
               <l n="62">Eoa promunt munera,</l>
               <l n="63">stratique votis offerunt</l>
               <l n="64">tus, myrrham et aurum regium.</l>
               <l n="65">agnosce clara insignia </l>
               <l n="66">virtutis ac regni tui,</l>
               <l n="67">puer o, cui trinam Pater</l>
               <l n="68">praedestinavit indolem:</l>
               <l n="69">regem Deumque adnuntiant</l>
               <l n="70">thesaurus et fragrans odor </l>
               <l n="71">turis Sabaei, at myrrheus</l>
               <l n="72">pulvis sepulcrum praedocet.</l>
               <l n="73">hoc est sepulcrum, quo Deus,</l>
               <l n="74">dum corpus extingui sinit</l>
               <l n="75">atque id sepultum suscitat, </l>
               <l n="76">mortis refregit carcerem.</l>
               <l n="77">o sola magnarum urbium</l>
               <l n="78">maior Bethlem, cui contigit</l>
               <l n="79">ducem salutis caelitus</l>
               <l n="80">incorporatum gignere! </l>
               <l n="81">altrice te summo Patri</l>
               <l n="82">heres creatur unicus,</l>
               <l n="83">homo ex Tonantis spiritu,</l>
               <l n="84">idemque sub membris Deus.</l>
               <l n="85">hunc et prophetis testibus </l>
               <l n="86">isdemque signatoribus</l>
               <l n="87">testator et sator iubet</l>
               <l n="88">adire regnum et cernere,</l>
               <l n="89">regnum, quod ambit omnia</l>
               <l n="90">dia et marina et terrea </l>
               <pb n="p.108"/>
               <l n="91">a solis ortu ad exitum,</l>
               <l n="92">et Tartara et caelum supra.</l>
               <l n="93">audit tyrannus anxius</l>
               <l n="94">adesse regum principem,</l>
               <l n="95">qui nomen Istrahel 1 regat, </l>
               <l n="96">teneatque David regiam.</l>
               <l n="97">exclamat amens nuntio</l>
               <l n="98">‘successor instat, pellimur:</l>
               <l n="99">satelles, i, ferrum rape,</l>
               <l n="100">perfunde cunas sanguine. </l>
               <l n="101">mas omnis infans occidat,</l>
               <l n="102">scrutare nutricum sinus,</l>
               <l n="103">interque materna ubera</l>
               <l n="104">ensem cruentet pusio.</l>
               <l n="105">suspecta per Bethlem mihi </l>
               <l n="106">puerperarum est omnium</l>
               <l n="107">fraus, ne qua furtim subtrahat</l>
               <l n="108">prolem virilis indolis.’</l>
               <l n="109">transfugit ergo carnifex</l>
               <l n="110">mucrone districto furens </l>
               <l n="111">effusa nuper corpora,</l>
               <l n="112">animasque rimatur novas.</l>
               <l n="113">locum minutis artubus</l>
               <l n="114">vix interemptor invenit</l>
               <l n="115">quo plaga descendat patens, </l>
               <l n="116">iuguloque maior pugio est.</l>
               <l n="117">o barbarum spectaculum!</l>
               <l n="118">inlisa cervix cautibus</l>
               <l n="119">spargit cerebrum lacteum,</l>
               <l n="120">oculosque per vulnus vomit; </l>
               <l n="121">aut in profundum palpitans</l>
               <l n="122">mersatur infans gurgitem,</l>
               <l n="123">cui subter artis faucibus</l>
               <l n="124">singultat unda et halitus.</l>
               <pb n="p.110"/>
               <l n="125">salvete, flores martyrum, </l>
               <l n="126">quos lucis ipso in limine</l>
               <l n="127">Christi insecutor sustulit,</l>
               <l n="128">ceu turbo nascentes rosas.</l>
               <l n="129">vos, prima Christi victima,</l>
               <l n="130">grex inmolatorum 1 tener, </l>
               <l n="131">aram ante ipsam simplices</l>
               <l n="132">palma et coronis luditis.</l>
               <l n="133">quo proficit tantum nefas?</l>
               <l n="134">quid crimen Herodem iuvat?</l>
               <l n="135">unus tot inter funera </l>
               <l n="136">inpune Christus tollitur.</l>
               <l n="137">inter coaevi sanguinis</l>
               <l n="138">fluenta solus integer</l>
               <l n="139">ferrum, quod orbabat nurus,</l>
               <l n="140">partus fefellit virginis. </l>
               <l n="141">sic stulta Pharaonis mali</l>
               <l n="142">edicta quondam fugerat</l>
               <l n="143">Christi figuram praeferens</l>
               <l n="144">Moses, receptor civium.</l>
               <l n="145">cautum et statutum ius erat </l>
               <l n="146">quo non liceret matribus,</l>
               <l n="147">cum pondus alvi absolverent,</l>
               <l n="148">puerile pignus tollere.</l>
               <l n="149">mens obstetricis sedulae</l>
               <l n="150">pie in tyrannum contumax </l>
               <l n="151">ad spem potentis gloriae</l>
               <l n="152">furata servat parvulum,</l>
               <l n="153">quem mox sacerdotem sibi</l>
               <l n="154">adsumpsit orbis conditor,</l>
               <l n="155">per quem notatam saxeis </l>
               <l n="156">legem tabellis traderet.</l>
               <l n="157">licetne Christum noscere</l>
               <l n="158">tanti per exemplum viri?</l>
               <pb n="p.112"/>
               <l n="159">dux ille caeso Aegyptio</l>
               <l n="160">absolvit Istrahel iugo; </l>
               <l n="161">at nos, subactos iugiter</l>
               <l n="162">erroris imperio gravi,</l>
               <l n="163">dux noster hoste saucio</l>
               <l n="164">mortis tenebris liberat.</l>
               <l n="165">hic expiatam fluctibus </l>
               <l n="166">plebem marino in transitu</l>
               <l n="167">repurgat undis dulcibus,</l>
               <l n="168">lucis columnam praeferens;</l>
               <l n="169">hic proeliante exercitu,</l>
               <l n="170">pansis in altum bracchiis, </l>
               <l n="171">sublimis Amalec premit,</l>
               <l n="172">crucis quod instar tunc fuit.</l>
               <l n="173">hic nempe Iesus verior,</l>
               <l n="174">qui longa post dispendia</l>
               <l n="175">victor suis tribulibus </l>
               <l n="176">promissa solvit iugera.</l>
               <l n="177">qui ter quaternas denique</l>
               <l n="178">refluentis amnis alveo</l>
               <l n="179">fundavit et fixit petras,</l>
               <l n="180">apostolorum stemmata. </l>
               <l n="181">iure ergo se Iudae ducem</l>
               <l n="182">vidisse testantur magi,</l>
               <l n="183">cum facta priscorum ducum</l>
               <l n="184">Christi figuram pinxerint.1</l>
               <l n="185">hic rex priorum iudicum, </l>
               <l n="186">rexere qui Iacob genus,</l>
               <l n="187">dominaeque rex ecclesiae,</l>
               <l n="188">templi et novelli et pristini.</l>
               <l n="189">hunc posteri Ephrem colunt,</l>
               <l n="190">hunc sancta Manassae domus, </l>
               <l n="191">omnesque suspiciunt tribus</l>
               <l n="192">bis sena fratrum semina,</l>
               <pb n="p.114"/>
               <l n="193">quin et propago degener</l>
               <l n="194">ritum secuta inconditum,</l>
               <l n="195">quaecumque dirum fervidis </l>
               <l n="196">Bahal caminis coxerat,</l>
               <l n="197">fumosa avorum numina,</l>
               <l n="198">saxum, metallum, stipitem,</l>
               <l n="199">rasum, dolatum, sectile,</l>
               <l n="200">in Christi honorem deserit. </l>
               <l n="201">gaudete, quicquid gentium est,</l>
               <l n="202">Iudaea, Roma et Graecia,</l>
               <l n="203">Aegypte, Thrax, Persa, Scytha:</l>
               <l n="204">rex unus omnes possidet.</l>
               <l n="205">laudate vestrum principem </l>
               <l n="206">omnes beati ac perditi,</l>
               <l n="207">vivi, inbecilli ac mortui:</l>
               <l n="208">iam nemo posthac mortuus.</l>
            </div>
         </div>
      </body>
   </text>
</TEI>
