<?xml version="1.0" encoding="UTF-8"?>
<?xml-model href="http://www.stoa.org/epidoc/schema/8.21/tei-epidoc.rng"
                         schematypens="http://relaxng.org/ns/structure/1.0"?>
<?xml-model href="http://www.stoa.org/epidoc/schema/8.21/tei-epidoc.rng"
                         schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Elegiae</title>
	<author>Tibullus</author>
	<funder n="org:Tufts">Tufts University</funder>
      </titleStmt>
      <publicationStmt>
		<publisher>Trustees of Tufts University</publisher>
		<pubPlace>Medford, MA</pubPlace>
		<authority>Perseus Project</authority>
		</publicationStmt>
      <sourceDesc>
        <biblStruct>
          <monogr>
            <title>Aliorumque carminum libri tres</title>
            <author>Tibullus</author>
            <editor>J. P. Postgate</editor>
            <imprint>
              <publisher>Scriptorum classicorum bibliotheca Oxoniensis</publisher>
              <date>1915</date>
            </imprint>
          </monogr>
          <note><p>Transcription of Latin text originally uploaded by Konrad Schroder to the Latin Library</p></note>
        </biblStruct>
       </sourceDesc>
    </fileDesc>

    <encodingDesc>
        <refsDecl n="TEI.2">
          <refState unit="book"/>
          <refState unit="poem"/>
        </refsDecl>
        <refsDecl n="CTS">
            <cRefPattern n="line"
                matchPattern="(\d+).(\d+).(\d+)"
                replacementPattern="#xpath(/tei:TEI/tei:text/tei:body/tei:div/tei:div[@n='$1']/tei:div[@n='$2']//tei:l[@n='$3'])">
                <p>This pointer pattern extracts line within book's poem</p>
            </cRefPattern>
            <cRefPattern n="poem"
                matchPattern="(\d+).(\d+)"
                replacementPattern="#xpath(/tei:TEI/tei:text/tei:body/tei:div/tei:div[@n='$1']/tei:div[@n='$2'])">
                <p>This pointer pattern extracts poem within book</p>
            </cRefPattern>
            <cRefPattern n="book"
                matchPattern="(\d+)"
                replacementPattern="#xpath(/tei:TEI/tei:text/tei:body/tei:div/tei:div[@n='$1'])">
                <p>This pointer pattern extracts book</p>
            </cRefPattern>
        </refsDecl>

    </encodingDesc>

    <profileDesc>
      <langUsage>
      	<language ident="lat">Latin</language>
      </langUsage>
    </profileDesc>
  </teiHeader>

<text><body>
  <div type="edition" n="urn:cts:latinLit:phi0660.phi001.perseus-lat2" xml:lang="eng">
<div type="textpart" subtype="book" n="1">

<div type="textpart" subtype="poem" n="1">
<l n="1">Divitias alius fulvo sibi congerat auro</l>
<l n="2">Et teneat culti iugera multa soli,</l>
<l n="3">Quem labor adsiduus vicino terreat hoste,</l>
<l n="4">Martia cui somnos classica pulsa fugent:</l>
<l n="5">Me mea paupertas vita traducat inerti,              </l>
<l n="6">Dum meus adsiduo luceat igne focus.</l>
<l n="7">Ipse seram teneras maturo tempore vites</l>
<l n="8">Rusticus et facili grandia poma manu;</l>
<l n="9">Nec spes destituat, sed frugum semper acervos</l>
<l n="10">Praebeat et pleno pinguia musta lacu.              </l>
<l n="11">Nam veneror, seu stipes habet desertus in agris</l>
<l n="12">Seu vetus in trivio florida serta lapis,</l>
<l n="13">Et quodcumque mihi pomum novus educat annus,</l>
<l n="14">Libatum agricolae ponitur ante deo.</l>
<l n="15">Flava Ceres, tibi sit nostro de rure corona              </l>
<l n="16">Spicea, quae templi pendeat ante fores,</l>
<l n="17">Pomosisque ruber custos ponatur in hortis,</l>
<l n="18">Terreat ut saeva falce Priapus aves.</l>
<l n="19">Vos quoque, felicis quondam, nunc pauperis agri</l>
<l n="20">Custodes, fertis munera vestra, Lares.              </l>
<l n="21">Tunc vitula innumeros lustrabat caesa iuvencos,</l>
<l n="22">Nunc agna exigui est hostia parva soli.</l>
<l n="23">Agna cadet vobis, quam circum rustica pubes</l>
<l n="24">Clamet <q>io messes et bona vina date</q>.</l>
<l n="25">Iam modo iam possim contentus vivere parvo              </l>
<l n="26">Nec semper longae deditus esse viae,</l>
<l n="27">Sed Canis aestivos ortus vitare sub umbra</l>
<l n="28">Arboris ad rivos praetereuntis aquae.</l>
<l n="29">Nec tamen interdum pudeat tenuisse bidentem</l>
<l n="30">Aut stimulo tardos increpuisse boves,              </l>
<l n="31">Non agnamve sinu pigeat fetumve capellae</l>
<l n="32">Desertum oblita matre referre domum.</l>
<l n="33">At vos exiguo pecori, furesque lupique,</l>
<l n="34">Parcite: de magno est praeda petenda grege.</l>
<l n="35">Hic ego pastoremque meum lustrare quotannis              </l>
<l n="36">Et placidam soleo spargere lacte Palem.</l>
<l n="37">Adsitis, divi, neu vos e paupere mensa</l>
<l n="38">Dona nec e puris spernite fictilibus.</l>
<l n="39">Fictilia antiquus primum sibi fecit agrestis</l>
<l n="40">Pocula, de facili conposuitque luto.              </l>
<l n="41">Non ego divitias patrum fructusque requiro,</l>
<l n="42">Quos tulit antiquo condita messis avo:</l>
<l n="43">Parva seges satis est, satis requiescere lecto</l>
<l n="44">Si licet et solito membra levare toro.</l>
<l n="45">Quam iuvat inmites ventos audire cubantem              </l>
<l n="46">Et dominam tenero continuisse sinu</l>
<l n="47">Aut, gelidas hibernus aquas cum fuderit Auster,</l>
<l n="48">Securum somnos igne iuvante sequi.</l>
<l n="49">Hoc mihi contingat. Sit dives iure, furorem</l>
<l n="50">Qui maris et tristes ferre potest pluvias.              </l>
<l n="51">O quantum est auri pereat potiusque smaragdi,</l>
<l n="52">Quam fleat ob nostras ulla puella vias.</l>
<l n="53">Te bellare decet terra, Messalla, marique,</l>
<l n="54">Ut domus hostiles praeferat exuvias;</l>
<l n="55">Me retinent vinctum formosae vincla puellae,              </l>
<l n="56">Et sedeo duras ianitor ante fores.</l>
<l n="57">Non ego laudari curo, mea Delia; tecum</l>
<l n="58">Dum modo sim, quaeso segnis inersque vocer.</l>
<l n="59">Te spectem, suprema mihi cum venerit hora,</l>
<l n="60">Te teneam moriens deficiente manu.              </l>
<l n="61">Flebis et arsuro positum me, Delia, lecto,</l>
<l n="62">Tristibus et lacrimis oscula mixta dabis.</l>
<l n="63">Flebis: non tua sunt duro praecordia ferro</l>
<l n="64">Vincta, neque in tenero stat tibi corde silex.</l>
<l n="65">Illo non iuvenis poterit de funere quisquam              </l>
<l n="66">Lumina, non virgo, sicca referre domum.</l>
<l n="67">Tu manes ne laede meos, sed parce solutis</l>
<l n="68">Crinibus et teneris, Delia, parce genis.</l>
<l n="69">Interea, dum fata sinunt, iungamus amores:</l>
<l n="70">Iam veniet tenebris Mors adoperta caput,              </l>
<l n="71">Iam subrepet iners aetas, nec amare decebit,</l>
<l n="72">Dicere nec cano blanditias capite.</l>
<l n="73">Nunc levis est tractanda Venus, dum frangere postes</l>
<l n="74">Non pudet et rixas inseruisse iuvat.</l>
<l n="75">Hic ego dux milesque bonus: vos, signa tubaeque,              </l>
<l n="76">Ite procul, cupidis volnera ferte viris,</l>
<l n="77">Ferte et opes: ego conposito securus acervo</l>
<l n="78">Despiciam dites despiciamque famem.</l>


</div>

<div type="textpart" subtype="poem" n="2">
<l n="1">Adde merum vinoque novos conpesce dolores,</l>
<l n="2">Occupet ut fessi lumina victa sopor,</l>
<l n="3">Neu quisquam multo percussum tempora baccho</l>
<l n="4">Excitet, infelix dum requiescit amor.</l>
<l n="5">Nam posita est nostrae custodia saeva puellae,              </l>
<l n="6">Clauditur et dura ianua firma sera.</l>
<l n="7">Ianua difficilis domini, te verberet imber,</l>
<l n="8">Te Iovis imperio fulmina missa petant.</l>
<l n="9">Ianua, iam pateas uni mihi, victa querelis,</l>
<l n="10">Neu furtim verso cardine aperta sones.              </l>
<l n="11">Et mala siqua tibi dixit dementia nostra,</l>
<l n="12">Ignoscas: capiti sint precor illa meo.</l>
<l n="13">Te meminisse decet, quae plurima voce peregi</l>
<l n="14">Supplice, cum posti florida serta darem.</l>
<l n="15">Tu quoque ne timide custodes, Delia, falle,              </l>
<l n="16">Audendum est: fortes adiuvat ipsa Venus.</l>
<l n="17">Illa favet, seu quis iuvenis nova limina temptat,</l>
<l n="18">Seu reserat fixo dente puella fores;</l>
<l n="19">Illa docet molli furtim derepere lecto,</l>
<l n="20">Illa pedem nullo ponere posse sono,              </l>
<l n="21">Illa viro coram nutus conferre loquaces</l>
<l n="22">Blandaque conpositis abdere verba notis.</l>
<l n="23">Nec docet hoc omnes, sed quos nec inertia tardat</l>
<l n="24">Nec vetat obscura surgere nocte timor.</l>
<l n="25">En ego cum tenebris tota vagor anxius urbe,              </l>
<l n="26"><gap reason="omitted"/></l>
<l n="27">Nec sinit occurrat quisquam, qui corpora ferro</l>
<l n="28">Volneret aut rapta praemia veste petat.</l>
<l n="29">Quisquis amore tenetur, eat tutusque sacerque</l>
<l n="30">Qualibet: insidias non timuisse decet.              </l>
<l n="31">Non mihi pigra nocent hibernae frigora noctis,</l>
<l n="32">Non mihi, cum multa decidit imber aqua.</l>
<l n="33">Non labor hic laedit, reseret modo Delia postes</l>
<l n="34">Et vocet ad digiti me taciturna sonum.</l>
<l n="35">Parcite luminibus, seu vir seu femina fiat              </l>
<l n="36">Obvia: celari volt sua furta Venus.</l>
<l n="37">Neu strepitu terrete pedum neu quaerite nomen</l>
<l n="38">Neu prope fulgenti lumina ferte face.</l>
<l n="39">Siquis et inprudens adspexerit, occulat ille</l>
<l n="40">Perque deos omnes se meminisse neget:              </l>
<l n="41">Nam fuerit quicumque loquax, is sanguine natam,</l>
<l n="42">Is Venerem e rapido sentiet esse mari.</l>
<l n="43">Nec tamen huic credet coniunx tuus, ut mihi verax</l>
<l n="44">Pollicita est magico saga ministerio.</l>
<l n="45">Hanc ego de caelo ducentem sidera vidi,              </l>
<l n="46">Fluminis haec rapidi carmine vertit iter,</l>
<l n="47">Haec cantu finditque solum Manesque sepulcris</l>
<l n="48">Elicit et tepido devocat ossa rogo;</l>
<l n="49">Iam tenet infernas magico stridore catervas,</l>
<l n="50">Iam iubet adspersas lacte referre pedem.              </l>
<l n="51">Cum libet, haec tristi depellit nubila caelo,</l>
<l n="52">Cum libet, aestivo convocat orbe nives.</l>
<l n="53">Sola tenere malas Medeae dicitur herbas,</l>
<l n="54">Sola feros Hecates perdomuisse canes.</l>
<l n="55">Haec mihi conposuit cantus, quis fallere posses:              </l>
<l n="56">Ter cane, ter dictis despue carminibus.</l>
<l n="57">Ille nihil poterit de nobis credere cuiquam,</l>
<l n="58">Non sibi, si in molli viderit ipse toro.</l>
<l n="59">Tu tamen abstineas aliis: nam cetera cernet</l>
<l n="60">Omnia, de me uno sentiet ipse nihil.              </l>
<l n="61">Quid, credam? nempe haec eadem se dixit amores</l>
<l n="62">Cantibus aut herbis solvere posse meos,</l>
<l n="63">Et me lustravit taedis, et nocte serena</l>
<l n="64">Concidit ad magicos hostia pulla deos.</l>
<l n="65">Non ego, totus abesset amor, sed mutuus esset,              </l>
<l n="66">Orabam, nec te posse carere velim.</l>
<l n="67">Ferreus ille fuit, qui, te cum posset habere,</l>
<l n="68">Maluerit praedas stultus et arma sequi.</l>
<l n="69">Ille licet Cilicum victas agat ante catervas,</l>
<l n="70">Ponat et in capto Martia castra solo,              </l>
<l n="71">Totus et argento contextus, totus et auro</l>
<l n="72">Insideat celeri conspiciendus equo,</l>
<l n="73">Ipse boves mea si tecum modo Delia possim</l>
<l n="74">Iungere et in solito pascere monte pecus,</l>
<l n="75">Et te, dum liceat, teneris retinere lacertis,              </l>
<l n="76">Mollis et inculta sit mihi somnus humo.</l>
<l n="77">Quid Tyrio recubare toro sine amore secundo</l>
<l n="78">Prodest, cum fletu nox vigilanda venit?</l>
<l n="79">Nam neque tum plumae nec stragula picta soporem</l>
<l n="80">Nec sonitus placidae ducere posset aquae.              </l>
<l n="81">Num Veneris magnae violavi numina verbo,</l>
<l n="82">Et mea nunc poenas inpia lingua luit?</l>
<l n="83">Num feror incestus sedes adiisse deorum</l>
<l n="84">Sertaque de sanctis deripuisse focis?</l>
<l n="85">Non ego, si merui, dubitem procumbere templis              </l>
<l n="86">Et dare sacratis oscula liminibus,</l>
<l n="87">Non ego tellurem genibus perrepere supplex</l>
<l n="88">Et miserum sancto tundere poste caput.</l>
<l n="89">At tu, qui laetus rides mala nostra, caveto</l>
<l n="90">Mox tibi: non uni saeviet usque deus.              </l>
<l n="91">Vidi ego, qui iuvenum miseros lusisset amores,</l>
<l n="92">Post Veneris vinclis subdere colla senem</l>
<l n="93">Et sibi blanditias tremula conponere voce</l>
<l n="94">Et manibus canas fingere velle comas,</l>
<l n="95">Stare nec ante fores puduit caraeve puellae              </l>
<l n="96">Ancillam medio detinuisse foro.</l>
<l n="97">Hunc puer, hunc iuvenis turba circumterit arta,</l>
<l n="98">Despuit in molles et sibi quisque sinus.</l>
<l n="99">At mihi parce, Venus: semper tibi dedita servit</l>
<l n="100">Mens mea: quid messes uris acerba tuas?</l>


</div>

<div type="textpart" subtype="poem" n="3">
<l n="1">Ibitis Aegaeas sine me, Messalla, per undas,</l>
<l n="2">O utinam memores ipse cohorsque mei.</l>
<l n="3">Me tenet ignotis aegrum Phaeacia terris,</l>
<l n="4">Abstineas avidas, Mors, modo, nigra, manus.</l>
<l n="5">Abstineas, Mors atra, precor: non hic mihi mater              </l>
<l n="6">Quae legat in maestos ossa perusta sinus,</l>
<l n="7">Non soror, Assyrios cineri quae dedat odores</l>
<l n="8">Et fleat effusis ante sepulcra comis,</l>
<l n="9">Delia non usquam; quae me cum mitteret urbe,</l>
<l n="10">Dicitur ante omnes consuluisse deos.              </l>
<l n="11">Illa sacras pueri sortes ter sustulit: illi</l>
<l n="12">Rettulit e trinis omina certa puer.</l>
<l n="13">Cuncta dabant reditus: tamen est deterrita numquam,</l>
<l n="14">Quin fleret nostras respiceretque vias.</l>
<l n="15">Ipse ego solator, cum iam mandata dedissem,              </l>
<l n="16">Quaerebam tardas anxius usque moras.</l>
<l n="17">Aut ego sum causatus aves aut omina dira,</l>
<l n="18">Saturni sacram me tenuisse diem.</l>
<l n="19">O quotiens ingressus iter mihi tristia dixi</l>
<l n="20">Offensum in porta signa dedisse pedem!              </l>
<l n="21">Audeat invito ne quis discedere Amore,</l>
<l n="22">Aut sciat egressum se prohibente deo.</l>
<l n="23">Quid tua nunc Isis mihi, Delia, quid mihi prosunt</l>
<l n="24">Illa tua totiens aera repulsa manu,</l>
<l n="25">Quidve, pie dum sacra colis, pureque lavari              </l>
<l n="26">Te—memini—et puro secubuisse toro?</l>
<l n="27">Nunc, dea, nunc succurre mihi—nam posse mederi</l>
<l n="28">Picta docet templis multa tabella tuis—,</l>
<l n="29">Ut mea votivas persolvens Delia voces</l>
<l n="30">Ante sacras lino tecta fores sedeat              </l>
<l n="31">Bisque die resoluta comas tibi dicere laudes</l>
<l n="32">Insignis turba debeat in Pharia.</l>
<l n="33">At mihi contingat patrios celebrare Penates</l>
<l n="34">Reddereque antiquo menstrua tura Lari.</l>
<l n="35">Quam bene Saturno vivebant rege, priusquam              </l>
<l n="36">Tellus in longas est patefacta vias!</l>
<l n="37">Nondum caeruleas pinus contempserat undas,</l>
<l n="38">Effusum ventis praebueratque sinum,</l>
<l n="39">Nec vagus ignotis repetens conpendia terris</l>
<l n="40">Presserat externa navita merce ratem.              </l>
<l n="41">Illo non validus subiit iuga tempore taurus,</l>
<l n="42">Non domito frenos ore momordit equus,</l>
<l n="43">Non domus ulla fores habuit, non fixus in agris,</l>
<l n="44">Qui regeret certis finibus arva, lapis.</l>
<l n="45">Ipsae mella dabant quercus, ultroque ferebant              </l>
<l n="46">Obvia securis ubera lactis oves.</l>
<l n="47">Non acies, non ira fuit, non bella, nec ensem</l>
<l n="48">Inmiti saevus duxerat arte faber.</l>
<l n="49">Nunc Iove sub domino caedes et vulnera semper,</l>
<l n="50">Nunc mare, nunc leti mille repente viae.              </l>
<l n="51">Parce, pater. timidum non me periuria terrent,</l>
<l n="52">Non dicta in sanctos inpia verba deos.</l>
<l n="53">Quodsi fatales iam nunc explevimus annos,</l>
<l n="54">Fac lapis inscriptis stet super ossa notis:</l>
<l n="55">‘Hic iacet inmiti consumptus morte Tibullus,              </l>
<l n="56">Messallam terra dum sequiturque mari.’</l>
<l n="57">Sed me, quod facilis tenero sum semper Amori,</l>
<l n="58">Ipsa Venus campos ducet in Elysios.</l>
<l n="59">Hic choreae cantusque vigent, passimque vagantes</l>
<l n="60">Dulce sonant tenui gutture carmen aves,              </l>
<l n="61">Fert casiam non culta seges, totosque per agros</l>
<l n="62">Floret odoratis terra benigna rosis;</l>
<l n="63">Ac iuvenum series teneris inmixta puellis</l>
<l n="64">Ludit, et adsidue proelia miscet Amor.</l>
<l n="65">Illic est, cuicumque rapax mors venit amanti,              </l>
<l n="66">Et gerit insigni myrtea serta coma.</l>
<l n="67">At scelerata iacet sedes in nocte profunda</l>
<l n="68">Abdita, quam circum flumina nigra sonant:</l>
<l n="69">Tisiphoneque inpexa feros pro crinibus angues</l>
<l n="70">Saevit, et huc illuc inpia turba fugit.              </l>
<l n="71">Tum niger in porta serpentum Cerberus ore</l>
<l n="72">Stridet et aeratas excubat ante fores.</l>
<l n="73">Illic Iunonem temptare Ixionis ausi</l>
<l n="74">Versantur celeri noxia membra rota,</l>
<l n="75">Porrectusque novem Tityos per iugera terrae              </l>
<l n="76">Adsiduas atro viscere pascit aves.</l>
<l n="77">Tantalus est illic, et circum stagna, sed acrem</l>
<l n="78">Iam iam poturi deserit unda sitim,</l>
<l n="79">Et Danai proles, Veneris quod numina laesit,</l>
<l n="80">In cava Lethaeas dolia portat aquas.              </l>
<l n="81">Illic sit, quicumque meos violavit amores,</l>
<l n="82">Optavit lentas et mihi militias.</l>
<l n="83">At tu casta precor maneas, sanctique pudoris</l>
<l n="84">Adsideat custos sedula semper anus.</l>
<l n="85">Haec tibi fabellas referat positaque lucerna              </l>
<l n="86">Deducat plena stamina longa colu,</l>
<l n="87">At circa gravibus pensis adfixa puella</l>
<l n="88">Paulatim somno fessa remittat opus.</l>
<l n="89">Tum veniam subito, nec quisquam nuntiet ante,</l>
<l n="90">Sed videar caelo missus adesse tibi.              </l>
<l n="91">Tunc mihi, qualis eris, longos turbata capillos,</l>
<l n="92">Obvia nudato, Delia, curre pede.</l>
<l n="93">Hoc precor, hunc illum nobis Aurora nitentem</l>
<l n="94">Luciferum roseis candida portet equis.</l>


</div>

<div type="textpart" subtype="poem" n="4">
<l n="1">‘Sic umbrosa tibi contingant tecta, Priape,</l>
<l n="2">Ne capiti soles, ne noceantque nives:</l>
<l n="3">Quae tua formosos cepit sollertia? certe</l>
<l n="4">Non tibi barba nitet, non tibi culta coma est,</l>
<l n="5">Nudus et hibernae producis frigora brumae,              </l>
<l n="6">Nudus et aestivi tempora sicca Canis.’</l>
<l n="7">Sic ego; tum Bacchi respondit rustica proles</l>
<l n="8">Armatus curva sic mihi falce deus:</l>
<l n="9">‘O fuge te tenerae puerorum credere turbae,</l>
<l n="10">Nam causam iusti semper amoris habent.              </l>
<l n="11">Hic placet, angustis quod equom conpescit habenis,</l>
<l n="12">Hic placidam niveo pectore pellit aquam,</l>
<l n="13">Hic, quia fortis adest audacia, cepit; at illi</l>
<l n="14">Virgineus teneras stat pudor ante genas.</l>
<l n="15">Sed ne te capiant, primo si forte negabit,              </l>
<l n="16">Taedia: paulatim sub iuga colla dabit.</l>
<l n="17">Longa dies homini docuit parere leones,</l>
<l n="18">Longa dies molli saxa peredit aqua;</l>
<l n="19">Annus in apricis maturat collibus uvas,</l>
<l n="20">Annus agit certa lucida signa vice.              </l>
<l n="21">Nec iurare time: Veneris periuria venti</l>
<l n="22">Inrita per terras et freta summa ferunt.</l>
<l n="23">Gratia magna Iovi: vetuit pater ipse valere,</l>
<l n="24">Iurasset cupide quicquid ineptus amor,</l>
<l n="25">Perque suas inpune sinit Dictynna sagittas              </l>
<l n="26">Adfirmes crines perque Minerva suos.</l>
<l n="27">At si tardus eris, errabis: transiet aetas.</l>
<l n="28">Quam cito non segnis stat remeatque dies,</l>
<l n="29">Quam cito purpureos deperdit terra colores,</l>
<l n="30">Quam cito formosas populus alta comas!              </l>
<l n="31">Quam iacet, infirmae venere ubi fata senectae,</l>
<l n="32">Qui prior Eleo est carcere missus equos!</l>
<l n="33">Vidi iam iuvenem, premeret cum serior aetas,</l>
<l n="34">Maerentem stultos praeteriisse dies.</l>
<l n="35">Crudeles divi! serpens novus exuit annos,              </l>
<l n="36">Formae non ullam fata dedere moram.</l>
<l n="37">Solis aeterna est Baccho Phoeboque iuventas,</l>
<l n="38">Nam decet intonsus crinis utrumque deum.</l>
<l n="39">Tu, puero quodcumque tuo temptare libebit,</l>
<l n="40">Cedas: obsequio plurima vincet amor.              </l>
<l n="41">Neu comes ire neges, quamvis via longa paretur</l>
<l n="42">Et Canis arenti torreat arva siti,</l>
<l n="43">Quamvis praetexens picta ferrugine caelum</l>
<l n="44">Venturam anticipet imbrifer arcus aquam.</l>
<l n="45">Vel si caeruleas puppi volet ire per undas,              </l>
<l n="46">Ipse levem remo per freta pelle ratem.</l>
<l n="47">Nec te paeniteat duros subiisse labores</l>
<l n="48">Aut opera insuetas adteruisse manus,</l>
<l n="49">Nec, velit insidiis altas si claudere valles,</l>
<l n="50">Dum placeas, umeri retia ferre negent.              </l>
<l n="51">Si volet arma, levi temptabis ludere dextra:</l>
<l n="52">Saepe dabis nudum, vincat ut ille, latus.</l>
<l n="53">Tum tibi mitis erit, rapias tum cara licebit</l>
<l n="54">Oscula: pugnabit, sed tamen apta dabit.</l>
<l n="55">Rapta dabit primo, post adferet ipse roganti,              </l>
<l n="56">Post etiam collo se inplicuisse velit.</l>
<l n="57">Heu male nunc artes miseras haec saecula tractant:</l>
<l n="58">Iam tener adsuevit munera velle puer.</l>
<l n="59">At tu, qui venerem docuisti vendere primus,</l>
<l n="60">Quisquis es, infelix urgeat ossa lapis.              </l>
<l n="61">Pieridas, pueri, doctos et amate poetas,</l>
<l n="62">Aurea nec superent munera Pieridas.</l>
<l n="63">Carmine purpurea est Nisi coma: carmina ni sint,</l>
<l n="64">Ex umero Pelopis non nituisset ebur.</l>
<l n="65">Quem referent Musae, vivet, dum robora tellus,              </l>
<l n="66">Dum caelum stellas, dum vehet amnis aquas.</l>
<l n="67">At qui non audit Musas, qui vendit amorem,</l>
<l n="68">Idaeae currus ille sequatur Opis</l>
<l n="69">Et tercentenas erroribus expleat urbes</l>
<l n="70">Et secet ad Phrygios vilia membra modos.              </l>
<l n="71">Blanditiis volt esse locum Venus ipsa: querelis</l>
<l n="72">Supplicibus, miseris fletibus illa favet.’</l>
<l n="73">Haec mihi, quae canerem Titio, deus edidit ore,</l>
<l n="74">Sed Titium coniunx haec meminisse vetat.</l>
<l n="75">Pareat ille suae; vos me celebrate magistrum,              </l>
<l n="76">Quos male habet multa callidus arte puer.</l>
<l n="77">Gloria cuique sua est: me, qui spernentur, amantes</l>
<l n="78">Consultent: cunctis ianua nostra patet.</l>
<l n="79">Tempus erit, cum me Veneris praecepta ferentem</l>
<l n="80">Deducat iuvenum sedula turba senem.              </l>
<l n="81">Heu heu quam Marathus lento me torquet amore!</l>
<l n="82">Deficiunt artes, deficiuntque doli.</l>
<l n="83">Parce, puer, quaeso, ne turpis fabula fiam,</l>
<l n="84">Cum mea ridebunt vana magisteria.</l>


</div>

<div type="textpart" subtype="poem" n="5">
<l n="1">Asper eram et bene discidium me ferre loquebar,</l>
<l n="2">At mihi nunc longe gloria fortis abest.</l>
<l n="3">Namque agor ut per plana citus sola verbere turben,</l>
<l n="4">Quem celer adsueta versat ab arte puer.</l>
<l n="5">Ure ferum et torque, libeat ne dicere quicquam              </l>
<l n="6">Magnificum post haec: horrida verba doma.</l>
<l n="7">Parce tamen, per te furtivi foedera lecti,</l>
<l n="8">Per venerem quaeso conpositumque caput.</l>
<l n="9">Ille ego, cum tristi morbo defessa iaceres,</l>
<l n="10">Te dicor votis eripuisse meis,              </l>
<l n="11">Ipseque te circum lustravi sulphure puro,</l>
<l n="12">Carmine cum magico praecinuisset anus;</l>
<l n="13">Ipse procuravi, ne possent saeva nocere</l>
<l n="14">Somnia, ter sancta deveneranda mola;</l>
<l n="15">Ipse ego velatus filo tunicisque solutis              </l>
<l n="16">Vota novem Triviae nocte silente dedi.</l>
<l n="17">Omnia persolvi: fruitur nunc alter amore,</l>
<l n="18">Et precibus felix utitur ille meis.</l>
<l n="19">At mihi felicem vitam, si salva fuisses,</l>
<l n="20">Fingebam demens, sed renuente deo.              </l>
<l n="21">Rura colam, frugumque aderit mea Delia custos,</l>
<l n="22">Area dum messes sole calente teret,</l>
<l n="23">Aut mihi servabit plenis in lintribus uvas</l>
<l n="24">Pressaque veloci candida musta pede;</l>
<l n="25">Consuescet numerare pecus, consuescet amantis              </l>
<l n="26">Garrulus in dominae ludere verna sinu.</l>
<l n="27">Illa deo sciet agricolae pro vitibus uvam,</l>
<l n="28">Pro segete spicas, pro grege ferre dapem.</l>
<l n="29">Illa regat cunctos, illi sint omnia curae,</l>
<l n="30">At iuvet in tota me nihil esse domo.              </l>
<l n="31">Huc veniet Messalla meus, cui dulcia poma</l>
<l n="32">Delia selectis detrahat arboribus;</l>
<l n="33">Et tantum venerata virum hunc sedula curet,</l>
<l n="34">Huic paret atque epulas ipsa ministra gerat.</l>
<l n="35">Haec mihi fingebam, quae nunc Eurusque Notusque              </l>
<l n="36">Iactat odoratos vota per Armenios.</l>
<l n="37">Saepe ego temptavi curas depellere vino,</l>
<l n="38">At dolor in lacrimas verterat omne merum.</l>
<l n="39">Saepe aliam tenui, sed iam cum gaudia adirem,</l>
<l n="40">Admonuit dominae deseruitque Venus.              </l>
<l n="41">Tunc me discedens devotum femina dixit</l>
<l n="42">Et pudet et narrat scire nefanda meam.</l>
<l n="43">Non facit hoc verbis, facie tenerisque lacertis</l>
<l n="44">Devovet et flavis nostra puella comis.</l>
<l n="45">Talis ad Haemonium Nereis Pelea quondam              </l>
<l n="46">Vecta est frenato caerula pisce Thetis.</l>
<l n="47">Haec nocuere mihi, quod adest huic dives amator;</l>
<l n="48">Venit in exitium callida lena meum.</l>
<l n="49">Sanguineas edat illa dapes atque ore cruento</l>
<l n="50">Tristia cum multo pocula felle bibat;              </l>
<l n="51">Hanc volitent animae circum sua fata querentes</l>
<l n="52">Semper et e tectis strix violenta canat;</l>
<l n="53">Ipsa fame stimulante furens herbasque sepulcris</l>
<l n="54">Quaerat et a saevis ossa relicta lupis,</l>
<l n="55">Currat et inguinibus nudis ululetque per urbes,              </l>
<l n="56">Post agat e triviis aspera turba canum.</l>
<l n="57">Eveniet: dat signa deus; sunt numina amanti,</l>
<l n="58">Saevit et iniusta lege relicta Venus.</l>
<l n="59">At tu quam primum sagae praecepta rapacis</l>
<l n="60">Desere, nam donis vincitur omnis amor.              </l>
<l n="61">Pauper erit praesto semper, te pauper adibit</l>
<l n="62">Primus et in tenero fixus erit latere,</l>
<l n="63">Pauper in angusto fidus comes agmine turbae</l>
<l n="64">Subicietque manus efficietque viam,</l>
<l n="65">Pauper ad occultos furtim deducet amicos              </l>
<l n="66">Vinclaque de niveo detrahet ipse pede.</l>
<l n="67">Heu canimus frustra, nec verbis victa patescit</l>
<l n="68">Ianua, sed plena est percutienda manu.</l>
<l n="69">At tu, qui potior nunc es, mea fata timeto:</l>
<l n="70">Versatur celeri Fors levis orbe rotae.              </l>
<l n="71">Non frustra quidam iam nunc in limine perstat</l>
<l n="72">Sedulus ac crebro prospicit ac refugit,</l>
<l n="73">Et simulat transire domum, mox deinde recurrit,</l>
<l n="74">Solus et ante ipsas excreat usque fores.</l>
<l n="75">Nescio quid furtivus amor parat. utere quaeso,              </l>
<l n="76">Dum licet: in liquida nat tibi linter aqua.</l>


</div>

<div type="textpart" subtype="poem" n="6">
<l n="1">Semper, ut inducar, blandos offers mihi voltus,</l>
<l n="2">Post tamen es misero tristis et asper, Amor.</l>
<l n="3">Quid tibi saevitiae mecum est? an gloria magna est</l>
<l n="4">Insidias homini conposuisse deum?</l>
<l n="5">Nam mihi tenduntur casses: iam Delia furtim              </l>
<l n="6">Nescio quem tacita callida nocte fovet.</l>
<l n="7">Illa quidem tam multa negat, sed credere durum est:</l>
<l n="8">Sic etiam de me pernegat usque viro.</l>
<l n="9">Ipse miser docui, quo posset ludere pacto</l>
<l n="10">Custodes: heu heu nunc premor arte mea,              </l>
<l n="11">Fingere nunc didicit causas, ut sola cubaret,</l>
<l n="12">Cardine nunc tacito vertere posse fores.</l>
<l n="13">Tum sucos herbasque dedi, quis livor abiret,</l>
<l n="14">Quem facit inpresso mutua dente venus.</l>
<l n="15">At tu, fallacis coniunx incaute puellae,              </l>
<l n="16">Me quoque servato, peccet ut illa nihil.</l>
<l n="17">Neu iuvenes celebret multo sermone, caveto,</l>
<l n="18">Neve cubet laxo pectus aperta sinu,</l>
<l n="19">Neu te decipiat nutu, digitoque liquorem</l>
<l n="20">Ne trahat et mensae ducat in orbe notas.              </l>
<l n="21">Exibit quam saepe, time, seu visere dicet</l>
<l n="22">Sacra Bonae maribus non adeunda Deae.</l>
<l n="23">At mihi si credas, illam sequar unus ad aras;</l>
<l n="24">Tunc mihi non oculis sit timuisse meis.</l>
<l n="25">Saepe, velut gemmas eius signumque probarem,              </l>
<l n="26">Per causam memini me tetigisse manum;</l>
<l n="27">Saepe mero somnum peperi tibi, at ipse bibebam</l>
<l n="28">Sobria subposita pocula victor aqua.</l>
<l n="29">Non ego te laesi prudens: ignosce fatenti,</l>
<l n="30">Iussit Amor: contra quis ferat arma deos?              </l>
<l n="31">Ille ego sum, nec me iam dicere vera pudebit,</l>
<l n="32">Instabat tota cui tua nocte canis.</l>
<l n="33">Quid tenera tibi coniuge opus? tua si bona nescis</l>
<l n="34">Servare, frustra clavis inest foribus.</l>
<l n="35">Te tenet, absentes alios suspirat amores              </l>
<l n="36">Et simulat subito condoluisse caput.</l>
<l n="37">At mihi servandam credas: non saeva recuso</l>
<l n="38">Verbera, detrecto non ego vincla pedum.</l>
<l n="39">Tum procul absitis, quisquis colit arte capillos,</l>
<l n="40">Et fluit effuso cui toga laxa sinu,              </l>
<l n="41">Quisquis et occurret, ne possit crimen habere,</l>
<l n="42">Stet procul aut alia ~stet procul~ ante via.</l>
<l n="43">Sic fieri iubet ipse deus, sic magna sacerdos</l>
<l n="44">Est mihi divino vaticinata sono.</l>
<l n="45">Haec ubi Bellonae motu est agitata, nec acrem              </l>
<l n="46">Flammam, non amens verbera torta timet;</l>
<l n="47">Ipsa bipenne suos caedit violenta lacertos</l>
<l n="48">Sanguineque effuso spargit inulta deam,</l>
<l n="49">Statque latus praefixa veru, stat saucia pectus,</l>
<l n="50">Et canit eventus, quos dea magna monet:              </l>
<l n="51">‘Parcite, quam custodit Amor, violare puellam,</l>
<l n="52">Ne pigeat magno post didicisse malo.</l>
<l n="53">Adtigerit, labentur opes, ut volnere nostro</l>
<l n="54">Sanguis, ut hic ventis diripiturque cinis.’</l>
<l n="55">Et tibi nescio quas dixit, mea Delia, poenas;              </l>
<l n="56">Si tamen admittas, sit precor illa levis.</l>
<l n="57">Non ego te propter parco tibi, sed tua mater</l>
<l n="58">Me movet atque iras aurea vincit anus.</l>
<l n="59">Haec mihi te adducit tenebris multoque timore</l>
<l n="60">Coniungit nostras clam taciturna manus,              </l>
<l n="61">Haec foribusque manet noctu me adfixa proculque</l>
<l n="62">Cognoscit strepitus me veniente pedum.</l>
<l n="63">Vive diu mihi, dulcis anus: proprios ego tecum,</l>
<l n="64">Sit modo fas, annos contribuisse velim.</l>
<l n="65">Te semper natamque tuam te propter amabo:              </l>
<l n="66">Quicquid agit, sanguis est tamen illa tuos.</l>
<l n="67">Sit modo casta, doce, quamvis non vitta ligatos</l>
<l n="68">Impediat crines nec stola longa pedes.</l>
<l n="69">Et mihi sint durae leges, laudare nec ullam</l>
<l n="70">Possim ego, quin oculos adpetat illa meos,              </l>
<l n="71">Et siquid peccasse putet, ducarque capillis</l>
<l n="72">Inmerito pronas proripiarque vias.</l>
<l n="73">Non ego te pulsare velim, sed, venerit iste</l>
<l n="74">Si furor, optarim non habuisse manus;</l>
<l n="75">Nec saevo sis casta metu, sed mente fideli,              </l>
<l n="76">Mutuus absenti te mihi servet amor.</l>
<l n="77">At, quae fida fuit nulli, post victa senecta</l>
<l n="78">Ducit inops tremula stamina torta manu</l>
<l n="79">Firmaque conductis adnectit licia telis</l>
<l n="80">Tractaque de niveo vellere ducta putat.              </l>
<l n="81">Hanc animo gaudente vident iuvenumque catervae</l>
<l n="82">Conmemorant merito tot mala ferre senem,</l>
<l n="83">Hanc Venus exalto flentem sublimis Olympo</l>
<l n="84">Spectat et, infidis quam sit acerba, monet.</l>
<l n="85">Haec aliis maledicta cadant; nos, Delia, amoris              </l>
<l n="86">Exemplum cana simus uterque coma.</l>


</div>

<div type="textpart" subtype="poem" n="7">
<l n="1">Hunc cecinere diem Parcae fatalia nentes</l>
<l n="2">Stamina, non ulli dissoluenda deo,</l>
<l n="3">Hunc fore, Aquitanas posset qui fundere gentes,</l>
<l n="4">Quem tremeret forti milite victus Atax.</l>
<l n="5">Evenere: novos pubes Romana triumphos              </l>
<l n="6">Vidit et evinctos bracchia capta duces;</l>
<l n="7">At te victrices lauros, Messalla, gerentem</l>
<l n="8">Portabat nitidis currus eburnus equis.</l>
<l n="9">Non sine me est tibi partus honos: Tarbella Pyrene</l>
<l n="10">Testis et Oceani litora Santonici,              </l>
<l n="11">Testis Arar Rhodanusque celer magnusque Garunna,</l>
<l n="12">Carnutis et flavi caerula lympha Liger.</l>
<l n="13">An te, Cydne, canam, tacitis qui leniter undis</l>
<l n="14">Caeruleus placidis per vada serpis aquis,</l>
<l n="15">Quantus et aetherio contingens vertice nubes              </l>
<l n="16">Frigidus intonsos Taurus alat Cilicas?</l>
<l n="17">Quid referam, ut volitet crebras intacta per urbes</l>
<l n="18">Alba Palaestino sancta columba Syro,</l>
<l n="19">Utque maris vastum prospectet turribus aequor</l>
<l n="20">Prima ratem ventis credere docta Tyros,              </l>
<l n="21">Qualis et, arentes cum findit Sirius agros,</l>
<l n="22">Fertilis aestiva Nilus abundet aqua?</l>
<l n="23">Nile pater, quanam possim te dicere causa</l>
<l n="24">Aut quibus in terris occuluisse caput?</l>
<l n="25">Te propter nullos tellus tua postulat imbres,              </l>
<l n="26">Arida nec pluvio supplicat herba Iovi.</l>
<l n="27">Te canit atque suum pubes miratur Osirim</l>
<l n="28">Barbara, Memphiten plangere docta bovem.</l>
<l n="29">Primus aratra manu sollerti fecit Osiris</l>
<l n="30">Et teneram ferro sollicitavit humum,              </l>
<l n="31">Primus inexpertae conmisit semina terrae</l>
<l n="32">Pomaque non notis legit ab arboribus.</l>
<l n="33">Hic docuit teneram palis adiungere vitem,</l>
<l n="34">Hic viridem dura caedere falce comam;</l>
<l n="35">Illi iucundos primum matura sapores              </l>
<l n="36">Expressa incultis uva dedit pedibus.</l>
<l n="37">Ille liquor docuit voces inflectere cantu,</l>
<l n="38">Movit et ad certos nescia membra modos,</l>
<l n="39">Bacchus et agricolae magno confecta labore</l>
<l n="40">Pectora tristitiae dissoluenda dedit.              </l>
<l n="41">Bacchus et adflictis requiem mortalibus adfert,</l>
<l n="42">Crura licet dura conpede pulsa sonent.</l>
<l n="43">Non tibi sunt tristes curae nec luctus, Osiri,</l>
<l n="44">Sed chorus et cantus et levis aptus amor,</l>
<l n="45">Sed varii flores et frons redimita corymbis,              </l>
<l n="46">Fusa sed ad teneros lutea palla pedes</l>
<l n="47">Et Tyriae vestes et dulcis tibia cantu</l>
<l n="48">Et levis occultis conscia cista sacris.</l>
<l n="49">Huc ades et Genium ludis Geniumque choreis</l>
<l n="50">Concelebra et multo tempora funde mero:              </l>
<l n="51">Illius et nitido stillent unguenta capillo,</l>
<l n="52">Et capite et collo mollia serta gerat.</l>
<l n="53">Sic venias hodierne: tibi dem turis honores,</l>
<l n="54">Liba et Mopsopio dulcia melle feram.</l>
<l n="55">At tibi succrescat proles, quae facta parentis              </l>
<l n="56">Augeat et circa stet veneranda senem.</l>
<l n="57">Nec taceat monumenta viae, quem Tuscula tellus</l>
<l n="58">Candidaque antiquo detinet Alba Lare.</l>
<l n="59">Namque opibus congesta tuis hic glarea dura</l>
<l n="60">Sternitur, hic apta iungitur arte silex.              </l>
<l n="61">Te canit agricola, a magna cum venerit urbe</l>
<l n="62">Serus inoffensum rettuleritque pedem.</l>
<l n="63">At tu, Natalis multos celebrande per annos,</l>
<l n="64">Candidior semper candidiorque veni.</l>


</div>

<div type="textpart" subtype="poem" n="8">
<l n="1">Non ego celari possum, quid nutus amantis</l>
<l n="2">Quidve ferant miti lenia verba sono.</l>
<l n="3">Nec mihi sunt sortes nec conscia fibra deorum,</l>
<l n="4">Praecinit eventus nec mihi cantus avis:</l>
<l n="5">Ipsa Venus magico religatum bracchia nodo              </l>
<l n="6">Perdocuit multis non sine verberibus.</l>
<l n="7">Desine dissimulare: deus crudelius urit,</l>
<l n="8">Quos videt invitos subcubuisse sibi.</l>
<l n="9">Quid tibi nunc molles prodest coluisse capillos</l>
<l n="10">Saepeque mutatas disposuisse comas,              </l>
<l n="11">Quid fuco splendente genas ornare, quid ungues</l>
<l n="12">Artificis docta subsecuisse manu?</l>
<l n="13">Frustra iam vestes, frustra mutantur amictus,</l>
<l n="14">Ansaque conpressos conligat arta pedes.</l>
<l n="15">Illa placet, quamvis inculto venerit ore              </l>
<l n="16">Nec nitidum tarda compserit arte caput.</l>
<l n="17">Num te carminibus, num te pallentibus herbis</l>
<l n="18">Devovit tacito tempore noctis anus?</l>
<l n="19">Cantus vicinis fruges traducit ab agris,</l>
<l n="20">Cantus et iratae detinet anguis iter,              </l>
<l n="21">Cantus et e curru Lunam deducere temptat</l>
<l n="22">Et faceret, si non aera repulsa sonent.</l>
<l n="23">Quid queror heu misero carmen nocuisse, quid herbas?</l>
<l n="24">Forma nihil magicis utitur auxiliis:</l>
<l n="25">Sed corpus tetigisse nocet, sed longa dedisse              </l>
<l n="26">Oscula, sed femori conseruisse femur.</l>
<l n="27">Nec tu difficilis puero tamen esse memento:</l>
<l n="28">Persequitur poenis tristia facta Venus.</l>
<l n="29">Munera ne poscas: det munera canus amator,</l>
<l n="30">Ut foveat molli frigida membra sinu.              </l>
<l n="31">Carior est auro iuvenis, cui levia fulgent</l>
<l n="32">Ora nec amplexus aspera barba terit.</l>
<l n="33">Huic tu candentes umero subpone lacertos,</l>
<l n="34">Et regum magnae despiciantur opes.</l>
<l n="35">At Venus invenit puero concumbere furtim,              </l>
<l n="36">Dum timet et teneros conserit usque sinus,</l>
<l n="37">Et dare anhelanti pugnantibus umida linguis</l>
<l n="38">Oscula et in collo figere dente notas.</l>
<l n="39">Non lapis hanc gemmaeque iuvant, quae frigore sola</l>
<l n="40">Dormiat et nulli sit cupienda viro.              </l>
<l n="41">Heu sero revocatur amor seroque iuventas,</l>
<l n="42">Cum vetus infecit cana senecta caput.</l>
<l n="43">Tum studium formae est: coma tum mutatur, ut annos</l>
<l n="44">Dissimulet viridi cortice tincta nucis;</l>
<l n="45">Tollere tum cura est albos a stirpe capillos              </l>
<l n="46">Et faciem dempta pelle referre novam.</l>
<l n="47">At tu, dum primi floret tibi temporis aetas,</l>
<l n="48">Utere: non tardo labitur illa pede.</l>
<l n="49">Neu Marathum torque: puero quae gloria victo est?</l>
<l n="50">In veteres esto dura, puella, senes.              </l>
<l n="51">Parce precor tenero: non illi sontica causa est,</l>
<l n="52">Sed nimius luto corpora tingit amor.</l>
<l n="53">Vel miser absenti maestas quam saepe querelas</l>
<l n="54">Conicit, et lacrimis omnia plena madent!</l>
<l n="55"><q>Quid me spernis?</q> ait. ‘poterat custodia vinci:              </l>
<l n="56">Ipse dedit cupidis fallere posse deus.</l>
<l n="57">Nota venus furtiva mihi est, ut lenis agatur</l>
<l n="58">Spiritus, ut nec dent oscula rapta sonum;</l>
<l n="59">Et possum media quamvis obrepere nocte</l>
<l n="60">Et strepitu nullo clam reserare fores.              </l>
<l n="61">Quid prosunt artes, miserum si spernit amantem</l>
<l n="62">Et fugit ex ipso saeva puella toro?</l>
<l n="63">Vel cum promittit, subito sed perfida fallit,</l>
<l n="64">Est mihi nox multis evigilanda malis.</l>
<l n="65">Dum mihi venturam fingo, quodcumque movetur,              </l>
<l n="66">Illius credo tunc sonuisse pedes.’</l>
<l n="67">Desistas lacrimare, puer: non frangitur illa,</l>
<l n="68">Et tua iam fletu lumina fessa tument.</l>
<l n="69">Oderunt, Pholoe, moneo, fastidia divi,</l>
<l n="70">Nec prodest sanctis tura dedisse focis.              </l>
<l n="71">Hic Marathus quondam miseros ludebat amantes,</l>
<l n="72">Nescius ultorem post caput esse deum;</l>
<l n="73">Saepe etiam lacrimas fertur risisse dolentis</l>
<l n="74">Et cupidum ficta detinuisse mora:</l>
<l n="75">Nunc omnes odit fastus, nunc displicet illi              </l>
<l n="76">Quaecumque obposita est ianua dura sera.</l>
<l n="77">At te poena manet, ni desinis esse superba.</l>
<l n="78">Quam cupies votis hunc revocare diem!</l>


</div>

<div type="textpart" subtype="poem" n="9">
<l n="1">Quid mihi si fueras miseros laesurus amores,</l>
<l n="2">Foedera per divos, clam violanda, dabas?</l>
<l n="3">A miser, et siquis primo periuria celat,</l>
<l n="4">Sera tamen tacitis Poena venit pedibus.</l>
<l n="5">Parcite, caelestes: aequum est inpune licere              </l>
<l n="6">Numina formosis laedere vestra semel.</l>
<l n="7">Lucra petens habili tauros adiungit aratro</l>
<l n="8">Et durum terrae rusticus urget opus,</l>
<l n="9">Lucra petituras freta per parentia ventis</l>
<l n="10">Ducunt instabiles sidera certa rates:              </l>
<l n="11">Muneribus meus est captus puer, at deus illa</l>
<l n="12">In cunerem et liquidas munera vertat aquas.</l>
<l n="13">Iam mihi persolvet poenas, pulvisque decorem</l>
<l n="14">Detrahet et ventis horrida facta coma;</l>
<l n="15">Uretur facies, urentur sole capilli,              </l>
<l n="16">Deteret invalidos et via longa pedes.</l>
<l n="17">Admonui quotiens ‘auro ne pollue formam:</l>
<l n="18">Saepe solent auro multa subesse mala.</l>
<l n="19">Divitiis captus siquis violavit amorem,</l>
<l n="20">Asperaque est illi difficilisque Venus.              </l>
<l n="21">Ure meum potius flamma caput et pete ferro</l>
<l n="22">Corpus et intorto verbere terga seca.</l>
<l n="23">Nec tibi celandi spes sit peccare paranti:</l>
<l n="24">Est deus, occultos qui vetat esse dolos.</l>
<l n="25">Ipse deus tacito permisit lene ministro,              </l>
<l n="26">Ederet ut multo libera verba mero;</l>
<l n="27">Ipse deus somno domitos emittere vocem</l>
<l n="28">Iussit et invitos facta tegenda loqui.’</l>
<l n="29">Haec ego dicebam: nunc me flevisse loquentem,</l>
<l n="30">Nunc pudet ad teneros procubuisse pedes.              </l>
<l n="31">Tum mihi iurabas nullo te divitis auri</l>
<l n="32">Pondere, non gemmis, vendere velle fidem,</l>
<l n="33">Non tibi si pretium Campania terra daretur,</l>
<l n="34">Non tibi si, Bacchi cura, Falernus ager.</l>
<l n="35">Illis eriperes verbis mihi sidera caeli              </l>
<l n="36">Lucere et puras fulminis esse vias.</l>
<l n="37">Quin etiam flebas: at non ego fallere doctus</l>
<l n="38">Tergebam umentes credulus usque genas.</l>
<l n="39">Quid faciam, nisi et ipse fores in amore puellae?</l>
<l n="40">Sed precor exemplo sit levis illa tuo.              </l>
<l n="41">O quotiens, verbis ne quisquam conscius esset,</l>
<l n="42">Ipse comes multa lumina nocte tuli!</l>
<l n="43">Saepe insperanti venit tibi munere nostro</l>
<l n="44">Et latuit clausas post adoperta fores.</l>
<l n="45">Tum miser interii, stulte confisus amari:              </l>
<l n="46">Nam poteram ad laqueos cautior esse tuos.</l>
<l n="47">Quin etiam adtonita laudes tibi mente canebam,</l>
<l n="48">Et me nunc nostri Pieridumque pudet.</l>
<l n="49">Illa velim rapida Volcanus carmina flamma</l>
<l n="50">Torreat et liquida deleat amnis aqua.              </l>
<l n="51">Tu procul hinc absis, cui formam vendere cura est</l>
<l n="52">Et pretium plena grande referre manu.</l>
<l n="53">At te, qui puerum donis corrumpere es ausus,</l>
<l n="54">Rideat adsiduis uxor inulta dolis,</l>
<l n="55">Et cum furtivo iuvenem lassaverit usu,              </l>
<l n="56">Tecum interposita languida veste cubet.</l>
<l n="57">Semper sint externa tuo vestigia lecto,</l>
<l n="58">Et pateat cupidis semper aperta domus;</l>
<l n="59">Nec lasciva soror dicatur plura bibisse</l>
<l n="60">Pocula vel plures emeruisse viros.              </l>
<l n="61">Illam saepe ferunt convivia ducere Baccho,</l>
<l n="62">Dum rota Luciferi provocet orta diem.</l>
<l n="63">Illa nulla queat melius consumere noctem</l>
<l n="64">Aut operum varias disposuisse vices.</l>
<l n="65">At tua perdidicit, nec tu, stultissime, sentis,              </l>
<l n="66">Cum tibi non solita corpus ab arte movet.</l>
<l n="67">Tune putas illam pro te disponere crines</l>
<l n="68">Aut tenues denso pectere dente comas?</l>
<l n="69">Ista haec persuadet facies, auroque lacertos</l>
<l n="70">Vinciat et Tyrio prodeat apta sinu?              </l>
<l n="71">Non tibi, sed iuveni cuidam volt bella videri,</l>
<l n="72">Devoveat pro quo remque domumque tuam.</l>
<l n="73">Nec facit hoc vitio, sed corpora foeda podagra</l>
<l n="74">Et senis amplexus culta puella fugit.</l>
<l n="75">Huic tamen adcubuit noster puer: hunc ego credam              </l>
<l n="76">Cum trucibus venerem iungere posse feris.</l>
<l n="77">Blanditiasne meas aliis tu vendere es ausus?</l>
<l n="78">Tune aliis demens oscula ferre mea?</l>
<l n="79">Tum flebis, cum me vinctum puer alter habebit</l>
<l n="80">Et geret in regno regna superba tuo.              </l>
<l n="81">At tua tum me poena iuvet, Venerique merenti</l>
<l n="82">Fixa notet casus aurea palma meos:</l>
<l n="83">‘Hanc tibi fallaci resolutus amore Tibullus</l>
<l n="84">Dedicat et grata sis, dea, mente rogat.’</l>


</div>

<div type="textpart" subtype="poem" n="10">
<l n="1">Quis fuit, horrendos primus qui protulit enses?</l>
<l n="2">Quam ferus et vere ferreus ille fuit!</l>
<l n="3">Tum caedes hominum generi, tum proelia nata,</l>
<l n="4">Tum brevior dirae mortis aperta via est.</l>
<l n="5">An nihil ille miser meruit, nos ad mala nostra              </l>
<l n="6">Vertimus, in saevas quod dedit ille feras?</l>
<l n="7">Divitis hoc vitium est auri, nec bella fuerunt,</l>
<l n="8">Faginus adstabat cum scyphus ante dapes.</l>
<l n="9">Non arces, non vallus erat, somnumque petebat</l>
<l n="10">Securus sparsas dux gregis inter oves.              </l>
<l n="11">Tunc mihi vita foret, volgi nec tristia nossem</l>
<l n="12">Arma nec audissem corde micante tubam;</l>
<l n="13">Nunc ad bella trahor, et iam quis forsitan hostis</l>
<l n="14">Haesura in nostro tela gerit latere.</l>
<l n="15">Sed patrii servate Lares: aluistis et idem,              </l>
<l n="16">Cursarem vestros cum tener ante pedes.</l>
<l n="17">Neu pudeat prisco vos esse e stipite factos:</l>
<l n="18">Sic veteris sedes incoluistis avi.</l>
<l n="19">Tum melius tenuere fidem, cum paupere cultu</l>
<l n="20">Stabat in exigua ligneus aede deus.              </l>
<l n="21">Hic placatus erat, seu quis libaverat uva,</l>
<l n="22">Seu dederat sanctae spicea serta comae,</l>
<l n="23">Atque aliquis voti compos liba ipse ferebat</l>
<l n="24">Postque comes purum filia parva favum.</l>
<l n="25">At nobis aerata, Lares, depellite tela,              </l>
<l n="25a"><gap reason="omitted"/></l>
<l n="25b"><gap reason="omitted"/></l>
<l n="26">Hostiaque e plena rustica porcus hara.</l>
<l n="27">Hanc pura cum veste sequar myrtoque canistra</l>
<l n="28">Vincta geram, myrto vinctus et ipse caput.</l>
<l n="29">Sic placeam vobis: alius sit fortis in armis</l>
<l n="30">Sternat et adversos Marte favente duces,              </l>
<l n="31">Ut mihi potanti possit sua dicere facta</l>
<l n="32">Miles et in mensa pingere castra mero.</l>
<l n="33">Quis furor est atram bellis accersere mortem?</l>
<l n="34">Inminet et tacito clam venit illa pede.</l>
<l n="35">Non seges est infra, non vinea culta, sed audax              </l>
<l n="36">Cerberus et Stygiae navita turpis aquae;</l>
<l n="37">Illic percussisque genis ustoque capillo</l>
<l n="38">Errat ad obscuros pallida turba lacus.</l>
<l n="39">Quam potius laudandus hic est, quem prole parata</l>
<l n="40">Occupat in parva pigra senecta casa.              </l>
<l n="41">Ipse suas sectatur oves, at filius agnos,</l>
<l n="42">Et calidam fesso conparat uxor aquam.</l>
<l n="43">Sic ego sim, liceatque caput candescere canis,</l>
<l n="44">Temporis et prisci facta referre senem.</l>
<l n="45">Interea pax arva colat. pax candida primum              </l>
<l n="46">Duxit araturos sub iuga curva boves,</l>
<l n="47">Pax aluit vites et sucos condidit uvae,</l>
<l n="48">Funderet ut nato testa paterna merum,</l>
<l n="49">Pace bidens vomerque nitent—at tristia duri</l>
<l n="50">Militis in tenebris occupat arma situs—              </l>
<l n="51">Rusticus e lucoque vehit, male sobrius ipse,</l>
<l n="52">Uxorem plaustro progeniemque domum.</l>
<l n="53">Sed Veneris tum bella calent, scissosque capillos</l>
<l n="54">Femina perfractas conqueriturque fores.</l>
<l n="55">Flet teneras subtusa genas, sed victor et ipse              </l>
<l n="56">Flet sibi dementes tam valuisse manus.</l>
<l n="57">At lascivus Amor rixae mala verba ministrat,</l>
<l n="58">Inter et iratum lentus utrumque sedet.</l>
<l n="59">A, lapis est ferrumque, suam quicumque puellam</l>
<l n="60">Verberat: e caelo deripit ille deos.              </l>
<l n="61">Sit satis e membris tenuem rescindere vestem,</l>
<l n="62">Sit satis ornatus dissoluisse comae,</l>
<l n="63">Sit lacrimas movisse satis: quater ille beatus,</l>
<l n="64">Quo tenera irato flere puella potest.</l>
<l n="65">Sed manibus qui saevus erit, scutumque sudemque              </l>
<l n="66">Is gerat et miti sit procul a Venere.</l>
<l n="67">At nobis, Pax alma, veni spicamque teneto,</l>
<l n="68">Perfluat et pomis candidus ante sinus.</l>
</div></div>

<div type="textpart" subtype="book" n="2">
<div type="textpart" subtype="poem" n="1">

<l n="1">Quisquis adest, faueat: fruges lustramus et agros,</l>
<l n="2">ritus ut a prisco traditus extat auo.</l>
<l n="3">Bacche, ueni, dulcisque tuis e cornibus uua</l>
<l n="4">pendeat, et spicis tempora cinge, Ceres.</l>
<l n="5">luce sacra requiescat humus, requiescat arator,</l>
<l n="6">et graue suspenso uomere cesset opus.</l>
<l n="7">soluite uincla iugis: nunc ad praesepia debent</l>
<l n="8">plena coronato stare boues capite.</l>
<l n="9">omnia sint operata deo: non audeat ulla</l>
<l n="10">lanificam pensis imposuisse manum.</l>
<l n="11">uos quoque abesse procul iubeo, discedat ab aris,</l>
<l n="12">cui tulit hesterna gaudia nocte Venus.</l>
<l n="13">casta placent superis: pura cum ueste uenite</l>
<l n="14">et manibus puris sumite fontis aquam.</l>
<l n="15">cernite, fulgentes ut eat sacer agnus ad aras</l>
<l n="16">uinctaque post olea candida turba comas.</l>
<l n="17">di patrii, purgamus agros, purgamus agrestes:</l>
<l n="18">uos mala de nostris pellite limitibus,</l>
<l n="19">neu seges eludat messem fallacibus herbis,</l>
<l n="20">neu timeat celeres tardior agna lupos.</l>
<l n="21">tunc nitidus plenis confisus rusticus agris</l>
<l n="22">ingeret ardenti grandia ligna foco,</l>
<l n="23">turbaque uernarum, saturi bona signa coloni,</l>
<l n="24">ludet et ex uirgis extruet ante casas.</l>
<l n="25">euentura precor: uiden ut felicibus extis</l>
<l n="26">significet placidos nuntia fibra deos?</l>
<l n="27">nunc mihi fumosos ueteris proferte Falernos</l>
<l n="28">consulis et Chio soluite uincla cado.</l>
<l n="29">uina diem celebrent: non festa luce madere</l>
<l n="30">est rubor, errantes et male ferre pedes.</l>
<l n="31">sed <q>bene Messallam</q> sua quisque ad pocula dicat,</l>
<l n="32">nomen et absentis singula uerba sonent.</l>
<l n="33">gentis Aquitanae celeber Messalla triumphis</l>
<l n="34">et magna intonsis gloria uictor auis,</l>
<l n="35">huc ades aspiraque mihi, dum carmine nostro</l>
<l n="36">redditur agricolis gratia caelitibus.</l>
<l n="37">rura cano rurisque deos. his uita magistris</l>
<l n="38">desueuit querna pellere glande famem:</l>
<l n="39">illi compositis primum docuere tigillis</l>
<l n="40">exiguam uiridi fronde operire domum:</l>
<l n="41">illi etiam tauros primi docuisse feruntur</l>
<l n="42">seruitium et plaustro supposuisse rotam.</l>
<l n="43">tum uictus abiere feri, tum consita pomus,</l>
<l n="44">tum bibit inriguas fertilis hortus aquas,</l>
<l n="45">aurea tum pressos pedibus dedit uua liquores</l>
<l n="46">mixtaque securo est sobria lympha mero.</l>
<l n="47">rura ferunt messes, calidi cum sideris aestu</l>
<l n="48">deponit flauas annua terra comas.</l>
<l n="49">rure leuis uerno flores apis ingerit alueo,</l>
<l n="50">compleat ut dulci sedula melle fauos.</l>
<l n="51">agricola adsiduo primum satiatus aratro</l>
<l n="52">cantauit certo rustica uerba pede</l>
<l n="53">et satur arenti primum est modulatus auena</l>
<l n="54">carmen, ut ornatos diceret ante deos,</l>
<l n="55">agricola et minio suffusus, Bacche, rubenti</l>
<l n="56">primus inexperta duxit ab arte choros.</l>
<l n="57">huic datus a pleno memorabile munus ouili</l>
<l n="58">dux pecoris curtas auxerat hircus opes.</l>
<l n="59">rure puer uerno primum de flore coronam</l>
<l n="60">fecit et antiquis imposuit Laribus.</l>
<l n="61">rure etiam teneris curam exhibitura puellis</l>
<l n="62">molle gerit tergo lucida uellus ouis.</l>
<l n="63">hinc et femineus labor est, hinc pensa colusque,</l>
<l n="64">fusus et adposito pollice uersat opus:</l>
<l n="65">atque aliqua adsiduae textrix operata mineruae</l>
<l n="66">cantat, et a pulso tela sonat latere.</l>
<l n="67">ipse quoque inter agros interque armenta Cupido</l>
<l n="68">natus et indomitas dicitur inter equas.</l>
<l n="69">illic indocto primum se exercuit arcu:</l>
<l n="70">ei mihi, quam doctas nunc habet ille manus!</l>
<l n="71">nec pecudes, uelut ante, petit: fixisse puellas</l>
<l n="72">gestit et audaces perdomuisse uiros.</l>
<l n="73">hic iuueni detraxit opes, hic dicere iussit</l>
<l n="74">limen ad iratae uerba pudenda senem:</l>
<l n="75">hoc duce custodes furtim transgressa iacentes</l>
<l n="76">ad iuuenem tenebris sola puella uenit</l>
<l n="77">et pedibus praetemptat iter suspensa timore,</l>
<l n="78">explorat caecas cui manus ante uias.</l>
<l n="79">a miseri, quos hic grauiter deus urget! at ille</l>
<l n="80">felix, cui placidus leniter adflat Amor.</l>
<l n="81">sancte, ueni dapibus festis, sed pone sagittas</l>
<l n="82">et procul ardentes hinc precor abde faces.</l>
<l n="83">uos celebrem cantate deum pecorique uocate</l>
<l n="84">uoce: palam pecori, clam sibi quisque uocet.</l>
<l n="85">aut etiam sibi quisque palam: nam rurba iocosa</l>
<l n="86">obstrepit et Phrygio tibia curua sono.</l>
<l n="87">ludite: iam Nox iungit equos, currumque sequuntur</l>
<l n="88">matris lasciuo sidera fulua choro,</l>
<l n="89">postque uenit tacitus furuis circumdatus alis</l>
<l n="90">Somnus et incerto Somnia nigra pede.</l>




</div>

<div type="textpart" subtype="poem" n="2">
<l n="1">Dicamus bona uerba: uenit Natalis ad aras:</l>
<l n="2">quisquis ades, lingua, uir mulierque, faue.</l>
<l n="3">urantur pia tura focis, urantur odores</l>
<l n="4">quos tener e terra diuite mittit Arabs.</l>
<l n="5">ipse suos Genius adsit uisurus honores,</l>
<l n="6">cui decorent sanctas mollia serta comas.</l>
<l n="7">illius puro destillent tempora nardo,</l>
<l n="8">atque satur libo sit madeatque mero,</l>
<l n="9">adnuat et, Cornute, tibi, quodcumque rogabis.</l>
<l n="10">en age (quid cessas? adnuit ille) roga.</l>
<l n="11">auguror, uxoris fidos optabis amores:</l>
<l n="12">iam reor hoc ipsos edidicisse deos.</l>
<l n="13">nec tibi malueris, totum quaecumque per orbem</l>
<l n="14">fortis arat ualido rusticus arua boue,</l>
<l n="15">nec tibi, gemmarum quidquid felicibus Indis</l>
<l n="16">nascitur, Eoi qua maris unda rubet.</l>
<l n="17">uota cadunt: utinam strepitantibus aduolet alis</l>
<l n="18">flauaque coniugio uincula portet Amor,</l>
<l n="19">uincula quae maneant semper dum tarda senectus</l>
<l n="20">inducat rugas inficiatque comas.</l>
<l n="21">haec ueniat, Natalis, auis prolemque ministret,</l>
<l n="22">ludat et ante tuos turba nouella pedes.</l>




</div>

<div type="textpart" subtype="poem" n="3">
<l n="1">Rura meam, Cornute, tenent uillaeque puellam:</l>
<l n="2">ferreus est, heu heu, quisquis in urbe manet.</l>
<l n="3">ipsa Venus latos iam nunc migrauit in agros,</l>
<l n="4">uerbaque aratoris rustica discit Amor.</l>
<l n="5">o ego, cum aspicerem dominam, quam fortiter illic</l>
<l n="6">uersarem ualido pingue bidente solum</l>
<l n="7">agricolaeque modo curuum sectarer aratrum,</l>
<l n="8">dum subigunt steriles arua serenda boues!</l>
<l n="9">nec quererer quod sol graciles exureret artus,</l>
<l n="10">laederet et teneras pussula rupta manus.</l>
<l n="11">pauit et Admeti tauros formosus Apollo,</l>
<l n="12">nec cithara intonsae profueruntue comae,</l>
<l n="13">nec potuit curas sanare salubribus herbis:</l>
<l n="14">quidquid erat medicae uicerat artis amor.</l>
<l n="14a">ipse deus solitus stabulis expellere uaccas <gap reason="omitted"/></l>
<l n="14b">et miscere nouo docuisse coagula lacte,</l>
<l n="14c">lacteus et mixtis obriguisse liquor.</l>
<l n="15">tunc fiscella leui detexta est uimine iunci,</l>
<l n="16">raraque per nexus est uia facta sero.</l>
<l n="17">o quotiens illo uitulum gestante per agros</l>
<l n="18">dicitur occurrens erubuisse soror!</l>
<l n="19">o quotiens ausae, caneret dum ualle sub alta,</l>
<l n="20">rumpere mugitu carmina docta boues!</l>
<l n="21">saepe duces trepidis petiere oracula rebus,</l>
<l n="22">uenit et a templis inrita turba domum:</l>
<l n="23">saepe horrere sacros doluit Latona capillos,</l>
<l n="24">quos admirata est ipsa nouerca prius.</l>
<l n="25">quisquis inornatumque caput crinesque solutos</l>
<l n="26">aspiceret, Phoebi quaereret ille comam.</l>
<l n="27">Delos ubi nunc, Phoebe, tua est, ubi Delphica Pytho?</l>
<l n="28">nempe Amor in parua te iubet esse casa.</l>
<l n="29">felices olim, Veneri cum fertur aperte</l>
<l n="30">seruire aeternos non puduisse deos.</l>
<l n="31">fabula nunc ille est: sed cui sua cura puella est,</l>
<l n="32">fabula sit mauult quam sine amore deus.</l>
<l n="33">at tu, quisquis is es, cui tristi fronte Cupido</l>
<l n="34">imperat ut nostra sint tua castra domo <gap reason="omitted"/></l>
<l n="35">ferrea non uenerem sed praedam saecula laudant:</l>
<l n="36">praeda tamen multis est operata malis.</l>
<l n="37">praeda feras acies cinxit discordibus armis:</l>
<l n="38">hinc cruor, hinc caedes mors propiorque uenit.</l>
<l n="39">praeda uago iussit geminare pericula ponto,</l>
<l n="40">bellica cum dubiis rostra dedit ratibus.</l>
<l n="41">praedator cupit immensos obsidere campos,</l>
<l n="42">ut multa innumera iugera pascat oue:</l>
<l n="43">cui lapis externus curae est, urbisque tumultu</l>
<l n="44">portatur ualidis mille columna iugis,</l>
<l n="45">claudit et indomitum moles mare, lentus ut intra</l>
<l n="46">neglegat hibernas piscis adesse minas.</l>
<l n="47">at mihi laeta trahant Samiae conuiuia testae</l>
<l n="48">fictaque Cumana lubrica terra rota.</l>
<l n="49">heu heu diuitibus uideo gaudere puellas:</l>
<l n="50">iam ueniant praedae, si Venus optat opes:</l>
<l n="51">ut mea luxuria Nemesis fluat utque per urbem</l>
<l n="52">incedat donis conspicienda meis.</l>
<l n="53">illa gerat uestes tenues, quas femina Coa</l>
<l n="54">texuit, auratas disposuitque uias:</l>
<l n="55">illi sint comites fusci, quos India torret</l>
<l n="56">Solis et admotis inficit ignis equis:</l>
<l n="57">illi selectos certent praebere colores</l>
<l n="58">Africa puniceum purpureumque Tyros.</l>
<l n="59">nota loquor: regnum ipse tenet, quem saepe coegit</l>
<l n="60">barbara gypsatos ferre catasta pedes.</l>
<l n="61">at tibi, dura seges, Nemesim quae abducis ab urbe,</l>
<l n="62">persoluat nulla semina Terra fide.</l>
<l n="63">et tu, Bacche tener, iucundae consitor uuae,</l>
<l n="64">tu quoque deuotos, Bacche, relinque lacus.</l>
<l n="65">haud impune licet formosas tristibus agris</l>
<l n="66">abdere: non tanti sunt tua musta, pater.</l>
<l n="67">o ualeant fruges, ne sint modo rure puellae:</l>
<l n="68">glans alat et prisco more bibantur aquae.</l>
<l n="69">glans aluit ueteres, et passim semper amarunt:</l>
<l n="70">quid nocuit sulcos non habuisse satos?</l>
<l n="71">tunc, quibus aspirabat Amor, praebebat aperte</l>
<l n="72">mitis in umbrosa gaudia ualle Venus.</l>
<l n="73">nullus erat custos, nulla exclusura dolentes</l>
<l n="74">ianua: si fas est, mos precor ille redi.</l>
<l n="75"><gap reason="omitted"/></l>
<l n="76">horrida uillosa corpora ueste tegant.</l>
<l n="77">nunc si clausa mea est, si copia rara uidendi,</l>
<l n="78">heu miserum, laxam quid iuuat esse togam?</l>
<l n="79">ducite: ad imperium dominae sulcabimus agros:</l>
<l n="80">non ego me uinclis uerberibusque nego.</l>




</div>

<div type="textpart" subtype="poem" n="4">
<l n="1">Hic mihi seruitium uideo dominamque paratam:</l>
<l n="2">iam mihi, libertas illa paterna, uale.</l>
<l n="3">seruitium sed triste datur, teneorque catenis,</l>
<l n="4">et numquam misero uincla remittit Amor,</l>
<l n="5">et seu quid merui seu nil peccauimus, urit.</l>
<l n="6">uror, io, remoue, saeua puella, faces.</l>
<l n="7">o ego ne possim tales sentire dolores,</l>
<l n="8">quam mallem in gelidis montibus esse lapis,</l>
<l n="9">stare uel insanis cautes obnoxia uentis,</l>
<l n="10">naufraga quam uasti tunderet unda maris!</l>
<l n="11">nunc et amara dies et noctis amarior umbra est:</l>
<l n="12">omnia nam tristi tempora felle madent.</l>
<l n="13">nec prosunt elegi nec carminis auctor Apollo:</l>
<l n="14">illa caua pretium flagitat usque manu.</l>
<l n="15">ite procul, Musae, si non prodestis amanti:</l>
<l n="16">non ego uos, ut sint bella canenda, colo,</l>
<l n="17">nec refero Solisque uias et qualis, ubi orbem</l>
<l n="18">compleuit, uersis Luna recurrit equis.</l>
<l n="19">ad dominam faciles aditus per carmina quaero:</l>
<l n="20">ite procul, Musae, si nihil ista ualent.</l>
<l n="21">at mihi per caedem et facinus sunt dona paranda,</l>
<l n="22">ne iaceam clausam flebilis ante domum:</l>
<l n="23">aut rapiam suspensa sacris insignia fanis:</l>
<l n="24">sed Venus ante alios est uiolanda mihi.</l>
<l n="25">illa malum facinus suadet dominamque rapacem</l>
<l n="26">dat mihi: sacrilegas sentiat illa manus.</l>
<l n="27">o pereat quicumque legit uiridesque smaragdos</l>
<l n="28">et niueam Tyrio murice tingit ouem.</l>
<l n="29">addit auaritiae causas et Coa puellis</l>
<l n="30">uestis et e Rubro lucida concha mari.</l>
<l n="31">haec fecere malas: hinc clauim ianua sensit</l>
<l n="32">et coepit custos liminis esse canis.</l>
<l n="33">sed pretium si grande feras, custodia uicta est</l>
<l n="34">nec prohibent claues et canis ipse tacet.</l>
<l n="35">heu quicumque dedit fomlam caelestis auarae,</l>
<l n="36">quale bonum multis attulit ille malis!</l>
<l n="37">hinc fletus rixaeque sonant, haec denique causa</l>
<l n="38">fecit ut infamis nunc deus erret Amor.</l>
<l n="39">at tibi, quae pretio uictos excludis amantes,</l>
<l n="40">eripiant partas uentus et ignis opes:</l>
<l n="41">quin tua tunc iuuenes spectent incendia laeti,</l>
<l n="42">nec quisquam flammae sedulus addat aquam.</l>
<l n="43">seu ueniet tibi mors, nec erit qui lugeat ullus</l>
<l n="44">nec qui det maestas munus in exsequias.</l>
<l n="45">at bona quae nec auara fuit, centum licet annos</l>
<l n="46">uixerit, ardentem flebitur ante rogum:</l>
<l n="47">atque aliquis senior ueteres ueneratus amores</l>
<l n="48">annua constructo serta dabit tumulo</l>
<l n="49">et <q>bene</q> discedens dicet ‘placideque quiescas,</l>
<l n="50">terraque securae sit super ossa leuis.’</l>
<l n="51">uera quidem moneo, sed prosunt quid mihi uera?</l>
<l n="52">illius est nobis lege colendus amor.</l>
<l n="53">quin etiam sedes iubeat si uendere auitas,</l>
<l n="54">ite sub imperium sub titulumque, Lares.</l>
<l n="55">quidquid habet Circe, quidquid Medea ueneni,</l>
<l n="56">quidquid et herbarum Thessala terra gerit,</l>
<l n="57">et quod, ubi indomitis gregibus Venus adflat amores,</l>
<l n="58">hippomanes cupidae stillat ab inguine equae,</l>
<l n="59">si modo me placido uideat Nemesis mea uultu,</l>
<l n="60">mille alias herbas misceat illa, bibam.</l>




</div>

<div type="textpart" subtype="poem" n="5">
<l n="1">Phoebe, faue: nouus ingreditur tua templa sacerdos:</l>
<l n="2">huc age cum cithara carminibusque ueni.</l>
<l n="3">nunc te uocales impellere pollice chordas,</l>
<l n="4">nunc precor ad laudes flectere uerba meas.</l>
<l n="5">ipse triumphali deuinctus tempora lauro,</l>
<l n="6">dum cumulant aras, ad tua sacra ueni.</l>
<l n="7">sed nitidus pulcherque ueni: nunc indue uestem</l>
<l n="8">sepositam, longas nunc bene pecte comas,</l>
<l n="9">qualem te memorant Saturno rege fugato</l>
<l n="10">uictori laudes concinuisse Ioui.</l>
<l n="11">tu procul euentura uides, tibi deditus augur</l>
<l n="12">scit bene quid fati prouida cantet auis;</l>
<l n="13">tuque regis sortes, per te praesentit haruspex,</l>
<l n="14">lubrica signauit cum deus exta notis;</l>
<l n="15">te duce Romanos numquam frustrata Sibylla,</l>
<l n="16">abdita quae senis fata canit pedibus.</l>
<l n="17">Phoebe, sacras Messalinum sine tangere chartas</l>
<l n="18">uatis, et ipse precor quid canat illa doce.</l>
<l n="19">haec dedit Aeneae sortes, postquam ille parentem</l>
<l n="20">dicitur et raptos sustinuisse Lares</l>
<l n="21">nec fore credebat Romam, cum maestus ab alto</l>
<l n="22">Ilion ardentes respiceretque deos.</l>
<l n="23">(Romulus aeternae nondum formauerat urbis</l>
<l n="24">moenia, consorti non habitanda Remo;</l>
<l n="25">sed tunc pascebant herbosa Palatia uaccae</l>
<l n="26">et stabant humiles in Iouis arce casae.</l>
<l n="27">lacte madens illic suberat Pan ilicis umbrae</l>
<l n="28">et facta agresti lignea falce Pales,</l>
<l n="29">pendebatque uagi pastoris in arbore uotum,</l>
<l n="30">garrula siluestri fistula sacra deo,</l>
<l n="31">fistula cui semper decrescit harundinis ordo:</l>
<l n="32">nam calamus cera iungitur usque minor.</l>
<l n="33">at qua Velabri regio patet, ire solebat</l>
<l n="34">exiguus pulsa per uada linter aqua.</l>
<l n="35">illa saepe gregis diti placitura magistro</l>
<l n="36">ad iuuenem festa est uecta puella die,</l>
<l n="37">cum qua fecundi redierunt munera ruris,</l>
<l n="38">caseus et niueae candidus agnus ouis.)</l>
<l n="39">‘Impiger Aenea, uolitantis frater Amoris,</l>
<l n="40">Troica qui profugis sacra uehis ratibus,</l>
<l n="41">iam tibi Laurentes adsignat Iuppiter agros,</l>
<l n="42">iam uocat errantes hospita terra Lares.</l>
<l n="43">illic sanctus eris cum te ueneranda Numici</l>
<l n="44">unda deum caelo miserit indigetem.</l>
<l n="45">ecce super fessas uolitat Victoria puppes;</l>
<l n="46">tandem ad Troianos diua superba uenit.</l>
<l n="47">ecce mihi lucent Rutulis incendia castris:</l>
<l n="48">iam tibi praedico, barbare Turne, necem.</l>
<l n="49">ante oculos Laurens castrum murusque Lauini est</l>
<l n="50">Albaque ab Ascanio condita Longa duce.</l>
<l n="51">te quoque iam uideo, Marti placitura sacerdos</l>
<l n="52">Ilia, Vestales deseruisse focos,</l>
<l n="53">concubitusque tuos furtim uittasque iacentes</l>
<l n="54">et cupidi ad ripas arma relicta dei.</l>
<l n="55">carpite nunc, tauri, de septem montibus herbas</l>
<l n="56">dum licet: hic magnae iam locus urbis erit.</l>
<l n="57">Roma, tuum nomen terris fatale regendis,</l>
<l n="58">qua sua de caelo prospicit arua Ceres,</l>
<l n="59">quaque patent ortus et qua fluitantibus undis</l>
<l n="60">Solis anhelantes abluit amnis equos.</l>
<l n="61">Troia quidem tunc se mirabitur et sibi dicet</l>
<l n="62">uos bene tam longa consuluisse uia.</l>
<l n="63">uera cano: sic usque sacras innoxia laurus</l>
<l n="64">uescar, et aeternum sit mihi uirginitas.’</l>
<l n="65">haec cecinit uates et te sibi, Phoebe, uocauit,</l>
<l n="66">iactauit fusas et caput ante comas.—</l>
<l n="67">quidquid Amalthea, quidquid Marpesia dixit</l>
<l n="68">Herophile, Phyto Graia quod admonuit,</l>
<l n="69">quaeque Aniena sacras Tiburs per flumina sortes</l>
<l n="70">portarat sicco pertuleratque sinu—</l>
<l n="71">haec fore dixerunt belli mala signa cometen,</l>
<l n="72">multus ut in terras deplueretque lapis.</l>
<l n="73">atque tubas atque arma ferunt strepitantia caelo</l>
<l n="74">audita et lucos praecinuisse fugam:</l>
<l n="75">ipsum etiam Solem defectum lumine uidit</l>
<l n="76">iungere pallentes nubilus annus equos:</l>
<l n="77">et simulacra deum lacrimas fudisse tepentes</l>
<l n="78">fataque uocales praemonuisse boues.</l>
<l n="79">haec fuerant olim: sed tu iam mitis, Apollo,</l>
<l n="80">prodigia indomitis merge sub aequoribus,</l>
<l n="81">et succensa sacris crepitet bene laurea flammis,</l>
<l n="82">omine quo felix et sacer annus erit.</l>
<l n="83">laurus ubi bona signa dedit, gaudete coloni;</l>
<l n="84">distendet spicis horrea plena Ceres,</l>
<l n="85">oblitus et musto feriet pede rusticus uuas,</l>
<l n="86">dolia dum magni deficiantque lacus:</l>
<l n="87">ac madidus baccho sua festa Palilia pastor</l>
<l n="88">concinet: a stabulis tunc procul este lupi.</l>
<l n="89">ille leuis stipulae sollemnis potus aceruos</l>
<l n="90">accendet, flammas transilietque sacras.</l>
<l n="91">et fetus matrona dabit, natusque parenti</l>
<l n="92">oscula comprensis auribus eripiet,</l>
<l n="93">nec taedebit auum paruo aduigilare nepoti</l>
<l n="94">balbaque cum puero dicere uerba senem.</l>
<l n="95">tunc operata deo pubes discumbet in herba,</l>
<l n="96">arboris antiquae qua leuis umbra cadit,</l>
<l n="97">aut e ueste sua tendent umbracula sertis</l>
<l n="98">uincta, coronatus stabit et ipse calix.</l>
<l n="99">at sibi quisque dapes et festas extruet alte</l>
<l n="100">caespitibus mensas caespitibusque torum.</l>
<l n="101">ingeret hic potus iuuenis maledicta puellae,</l>
<l n="102">postmodo quae uotis inrita facta uelit:</l>
<l n="103">nam ferus ille suae plorabit sobrius idem</l>
<l n="104">et se iurabit mente fuisse mala.</l>
<l n="105">pace tua pereant arcus pereantque sagittae,</l>
<l n="106">Phoebe, modo in terris erret inermis Amor.</l>
<l n="107">ars bona: sed postquam sumpsit sibi tela Cupido,</l>
<l n="108">heu heu quam multis ars dedit ista malum!</l>
<l n="109">et mihi praecipue, iaceo cum saucius annum</l>
<l n="110">et (faueo morbo cum iuuat ipse dolor)</l>
<l n="111">usque cano Nemesim, sine qua uersus mihi nullus</l>
<l n="112">uerba potest iustos aut reperire pedes.</l>
<l n="113">at tu, nam diuum seruat tutela poetas,</l>
<l n="114">praemoneo, uati parce, puella, sacro,</l>
<l n="115">ut Messalinum celebrem, cum praemia belli</l>
<l n="116">ante suos currus oppida uicta feret,</l>
<l n="117">ipse gerens laurus: lauro deuinctus agresti</l>
<l n="118">miles <q>io</q> magna uoce <q>triumphe</q> canet.</l>
<l n="119">tunc Messalla meus pia det spectacula turbae</l>
<l n="120">et plaudat curru praetereunte pater.</l>
<l n="121">adnue: sic tibi sint intonsi, Phoebe, capilli,</l>
<l n="122">sic tua perpetuo sit tibi casta soror.</l>




</div>

<div type="textpart" subtype="poem" n="6">
<l n="1">Castra Macer sequitur: tenero quid fiet Amori?</l>
<l n="2">sit comes et collo fortiter arma gerat?</l>
<l n="3">et seu longa uirum terrae uia seu uaga ducent</l>
<l n="4">aequora, cum telis ad latus ire uolet?</l>
<l n="5">ure, puer, quaeso, tua qui ferus otia liquit,</l>
<l n="6">atque iterum erronem sub tua signa uoca.</l>
<l n="7">quod si militibus parces, erit hic quoque miles,</l>
<l n="8">ipse leuem galea qui sibi portet aquam.</l>
<l n="9">castra peto, ualeatque Venus ualeantque puellae:</l>
<l n="10">et mihi sunt uires et mihi laeta tuba est.</l>
<l n="11">magna loquor, sed magnifice mihi magna locuto</l>
<l n="12">excutiunt clausae fortia uerba fores.</l>
<l n="13">iuraui quotiens rediturum ad limina numquam!</l>
<l n="14">cum bene iuraui, pes tamen ipse redit.</l>
<l n="15">acer Amor, fractas utinam tua tela sagittas,</l>
<l n="16">si licet, extinctas aspiciamque faces!</l>
<l n="17">tu miserum torques, tu me mihi dira precari</l>
<l n="18">cogis et insana mente nefanda loqui.</l>
<l n="19">iam mala finissem leto, sed credula uitam</l>
<l n="20">spes fouet et fore cras semper ait melius.</l>
<l n="21">spes alit agricolas, spes sulcis credit aratis</l>
<l n="22">semina quae magno faenore reddat ager:</l>
<l n="23">haec laqueo uolucres, haec captat harundine pisces,</l>
<l n="24">cum tenues hamos abdidit ante cibus:</l>
<l n="25">spes etiam ualida solatur compede uinctum:</l>
<l n="26">crura sonant ferro, sed canit inter opus:</l>
<l n="27">spes facilem Nemesim spondet mihi, sed negat illa.</l>
<l n="28">ei mihi, ne uincas, dura puella, deam.</l>
<l n="29">parce, per immatura tuae precor ossa sororis:</l>
<l n="30">sic bene sub tenera parua quiescat humo.</l>
<l n="31">illa mihi sancta est, illius dona sepulcro</l>
<l n="32">et madefacta meis serta feram lacrimis,</l>
<l n="33">illius ad tumulum fugiam supplexque sedebo</l>
<l n="34">et mea cum muto fata querar cinere.</l>
<l n="35">non feret usque suum te propter flere clientem:</l>
<l n="36">illius ut uerbis, sis mihi lenta ueto,</l>
<l n="37">ne tibi neglecti mittant mala somnia manes,</l>
<l n="38">maestaque sopitae stet soror ante torum,</l>
<l n="39">qualis ab excelsa praeceps delapsa fenestra</l>
<l n="40">uenit ad infernos sanguinolenta lacus.</l>
<l n="41">desino, ne dominae luctus renouentur acerbi:</l>
<l n="42">non ego sum tanti, ploret ut illa semel.</l>
<l n="43">nec lacrimis oculos digna est foedare loquaces:</l>
<l n="44">lena nocet nobis, ipsa puella bona est.</l>
<l n="45">lena necat miserum Phryne furtimque tabellas</l>
<l n="46">occulto portans itque reditque sinu:</l>
<l n="47">saepe, ego cum dominae dulces a limine duro</l>
<l n="48">agnosco uoces, haec negat esse domi:</l>
<l n="49">saepe, ubi nox mihi promissa est, languere puellam</l>
<l n="50">nuntiat aut aliquas extimuisse minas.</l>
<l n="51">tunc morior curis, tunc mens mihi perdita fingit,</l>
<l n="52">quisue meam teneat, quot teneatue modis:</l>
<l n="53">tunc tibi, lena, precor diras: satis anxia uiuas,</l>
<l n="54">mouerit e uotis pars quotacumque deos.</l>
</div></div>


<div type="textpart" subtype="book" n="3">

<div type="textpart" subtype="poem" n="1">


<l n="1">Martis Romani festae uenere kalendae</l>
<l n="2">— exoriens nostris hic fuit annus auis —</l>
<l n="3">et uaga nunc certa discurrunt undique pompa</l>
<l n="4">perque uias urbis munera perque domos.</l>
<l n="5">Dicite, Pierides, quonam donetur honore              </l>
<l n="6">seu mea, seu fallor, cara Neaera tamen.</l>
<l n="7">Carmine formosae, pretio capiuntur auare:</l>
<l n="8">gaudeat, ut digna est, uersibus illa meis.</l>
<l n="9">Lutea sed niueum inuoluat membrana libellum,</l>
<l n="10">pumex et canas tondeat ante comas,              </l>
<l n="11">summaque praetexat tenuis fastigia chartae</l>
<l n="12">indicet ut nomen littera facta tuum,</l>
<l n="13">atque inter geminas pingantur cornua frontes:</l>
<l n="14">sic etenim comptum mittere oportet opus.</l>
<l n="15">Per uos, auctores huius mihi carminis, oro              </l>
<l n="16">Castaliamque umbram Pieriosque lacus,</l>
<l n="17">ite domum cultumque illi donate libellum,</l>
<l n="18">sicut erit: nullus defluat inde color.</l>
<l n="19">Illa mihi referet, si nostri mutua cura est,</l>
<l n="20">an minor, an toto pectore deciderim.              </l>
<l n="21">Sed primum meritam larga donate salute</l>
<l n="22">atque haec submisso dicite uerba sono:</l>
<l n="23">‘Haec tibi uir quondam, nunc frater, casta Neaera,</l>
<l n="24">mittit et accipias munera parua rogat,</l>
<l n="25">teque suis iurat caram magis esse medullis,              </l>
<l n="26">siue sibi coniunx siue futura soror;</l>
<l n="27">sed potius coniunx: huius spem nominis illi</l>
<l n="28">auferet extincto pallida Ditis aqua.’ </l>


</div>

<div type="textpart" subtype="poem" n="2">


<l n="1">Qui primus caram iuueni carumque puellae</l>
<l n="2">eripuit iuuenem, ferreus ille fuit;</l>
<l n="3">durus et ille fuit, qui tantum ferre dolorem,</l>
<l n="4">uiuere et erepta coniuge qui potuit.</l>
<l n="5">Non ego firmus in hoc, non haec patientia nostro              </l>
<l n="6">ingenio: frangit fortia corda dolor;</l>
<l n="7">nec mihi uera loqui pudor est uitaeque fateri,</l>
<l n="8">tot mala perpessae, taedia nata meae.</l>
<l n="9">Ergo cum tenuem fuero mutatus in umbram</l>
<l n="10">candidaque ossa supra nigra fauilla teget,              </l>
<l n="11">ante meum ueniat longos incompta capillos</l>
<l n="12">et fleat ante meum maesta Neaera rogum;</l>
<l n="13">sed ueniat carae matris comitata dolore:</l>
<l n="14">maereat haec genero, maereat illa uiro.</l>
<l n="15">Praefatae ante meos manes animamque precatae              </l>
<l n="16">perfusaeque pias ante liquore manus,</l>
<l n="17">pars quae sola mei superabit corporis, ossa</l>
<l n="18">incinctae nigra candida ueste legent</l>
<l n="19">et primum annoso spargent collecta lyaeo,</l>
<l n="20">mox etiam niueo lacte parent,              </l>
<l n="21">post haec carbaseis umorem tollere uelis</l>
<l n="22">atque in marmorea ponere sicca domo.</l>
<l n="23">Illic quas mittit diues Panchaia merces</l>
<l n="24">Eoique Arabes, diues et Assyria,</l>
<l n="25">et nostri memores lacrimae fundantur eodem:              </l>
<l n="26">sic ego componi uersus in ossa uelim.</l>
<l n="27">Sed tristem mortis demonstret littera causam</l>
<l n="28">atque haec in celebri carmina fronte notet:</l>
<l n="29"><hi rend="uppercase">Lygdamus hic situs est: dolor huic et cura Neaerae,</hi></l>
<l n="30"><hi rend="upperaase">coniugis ereptae, causa perire fuit.</hi></l>


</div>

<div type="textpart" subtype="poem" n="3">


<l n="1">Quid prodest caelum uotis implesse, Neaera,</l>
<l n="2">blandaque cum multa tura dedisse prece,</l>
<l n="3">non ut marmorei prodirem e limine tecti,</l>
<l n="4">insignis clara conspicuusque domo,</l>
<l n="5">aut ut multa mei renouarent iugera tauri              </l>
<l n="6">et magnas messes terra benigna daret,</l>
<l n="7">sed tecum ut longae sociarem gaudia uitae</l>
<l n="8">inque tuo caderet nostra senecta sinu,</l>
<l n="9">tum cum permenso defunctus tempore lucis</l>
<l n="10">nudus Lethaea cogerer ire rate?              </l>
<l n="11">Nam graue quid prodest pondus mihi diuitis auri,</l>
<l n="12">aruaque si findant pinguia mille boues?</l>
<l n="13">Quidue domus prodest Phrygiis innixa columnis,</l>
<l n="14">Taenare siue tuis, siue Caryste tuis,</l>
<l n="15">et nemora in domibus sacros imitantia lucos              </l>
<l n="16">aurataeque trabes marmoreumque solum?</l>
<l n="17">Quidue in Erythraeo legitur quae litore concha</l>
<l n="18">tinctaque Sidonio murice lana iuuat,</l>
<l n="19">et quae praeterea populus miratur? In illis</l>
<l n="20">inuidia est: falso plurima uulgus amat.              </l>
<l n="21">Non opibus mentes hominum curaeque leuantur</l>
<l n="22">nec Fortuna sua tempora lege regit.</l>
<l n="23">Sit mihi paupertas tecum iucunda, Neaera:</l>
<l n="24">at sine te regum munera nulla uolo.</l>
<l n="25">O niueam quae te poterit mihi reddere lucem!              </l>
<l n="26">O mihi felicem terque quaterque diem!</l>
<l n="27">At si, pro dulci reditu quaecumque uouentur,</l>
<l n="28">audiat auersa non meus aure deus,</l>
<l n="29">nec me regna iuuant nec Lydius aurifer amnis</l>
<l n="30">nec quas terrarum sustinet orbis opes.              </l>
<l n="31">Haec alii cupiant; liceat mihi paupere cultu</l>
<l n="32">securo cara coniuge posse frui.</l>
<l n="33">Adsis et timidis faueas, Saturnia, uotis,</l>
<l n="34">et faueas concha, Cypria, uecta tua.</l>
<l n="35">Aut si fata negant reditum tristesque sorores,              </l>
<l n="36">stamina quae ducunt quaeque futura neunt,</l>
<l n="37">me uocet in uastos amnes nigramque paludem</l>
<l n="38">diues in ignaua luridus Orcus aqua. </l>



</div>

<div type="textpart" subtype="poem" n="4">


<l n="1">Di meliora ferant, nec sint mihi somnia uera,</l>
<l n="2">quae tulit hesterna pessima nocte quies.</l>
<l n="3">Ite procul uani falsique auertite uisus,</l>
<l n="4">desinite in nobis quaerere uelle fidem.</l>
<l n="5">Diui uera monent, uenturae nuntia sortis              </l>
<l n="6">uera monent Tuscis exta probata uiris;</l>
<l n="7">somnia fallaci ludunt temeraria nocte</l>
<l n="8">et pauidas mentes falsa timere iubent;</l>
<l n="9">et natum in curas hominum genus omina noctis</l>
<l n="10">farre pio placant et saliente sale!              </l>
<l n="11">Et tamen, utcumque est, siue illi uera moneri,</l>
<l n="12">mendaci somno credere siue uolent,</l>
<l n="13">efficiat uanos noctis Lucina timores</l>
<l n="14">et frustra inmeritum pertimuisse uelit,</l>
<l n="15">si mea nec turpi mens est obnoxia facto              </l>
<l n="16">nec laesit magnos impia lingua deos.</l>
<l n="17">Iam Nox aetherium nigris emensa quadrigis</l>
<l n="18">mundum cacruleo lauerat amne rotas,</l>
<l n="19">nec me sopierat menti deus utilis aegrae:</l>
<l n="20">Somnus sollicitas deficit ante domos.              </l>
<l n="21">Tandem, cum summo Phoebus prospexit ab ortu,</l>
<l n="22">pressit languentis lumina sera quies.</l>
<l n="23">Hic iuuenis casta redimitus tempora lauro</l>
<l n="24">est uisus nostra ponere sede pedem.</l>
<l n="25">Non illo quicquam formosius ulla priorum              </l>
<l n="26">aetas, heroum nec tulit ulla domus.</l>
<l n="27">Intonsi crines longa ceruice fluebant,</l>
<l n="28">stillabat Syrio myrtea rore coma.</l>
<l n="29">Candor erat qualem praefert Latonia Luna,</l>
<l n="30">et color in niueo corpore purpureus,              </l>
<l n="31">ut iuueni primum uirgo deducta marito</l>
<l n="32">inficitur teneras ore rubente genas,</l>
<l n="33">et cum contexunt amarantis alba puellae</l>
<l n="34">lilia et autumno candida mala rubent.</l>
<l n="35">Ima uidebatur talis inludere palla:              </l>
<l n="36">namque haec in nitido corpore uestis erat.</l>
<l n="37">Artis opus rarae, fulgens testudine et auro</l>
<l n="38">pendebat laeua garrula parte lyra.</l>
<l n="39">Hanc primum ueniens plectro modulatus eburno</l>
<l n="40">felices cantus ore sonante dedit;              </l>
<l n="41">sed postquam fuerant digiti cum uoce locuti,</l>
<l n="42">edidit haec dulci tristia uerba modo:</l>
<l n="43">‘Salue, cura deum: casto nam rite poetae</l>
<l n="44">Phoebusque et Bacchus Pieridesque fauent;</l>
<l n="45">sed proles Semelae Bacchus doctaeque sorores              </l>
<l n="46">dicere non norunt quid ferat hora sequens;</l>
<l n="47">at mihi fatorum leges aeuisque futuri</l>
<l n="48">euentura pater posse uidere dedit;</l>
<l n="49">quare ego quae dico non fallax accipe uates</l>
<l n="50">quodque deus uero Cynthius ore feram.              </l>
<l n="51">Tantum cara tibi quantum nec filia matri,</l>
<l n="52">quantum nec cupido bella puella uiro,</l>
<l n="53">pro qua sollicitas caelestia numina uotis,</l>
<l n="54">quae tibi securos non sinit ire dies</l>
<l n="55">et, cum te fusco Somnus uelauit amictu,              </l>
<l n="56">uanum nocturnis fallit imaginibus,</l>
<l n="57">carminibus celebrata tuis formosa Neaera</l>
<l n="58">alterius mauultl esse puella uiri,</l>
<l n="59">diuersasque suas agitat mens impia curas,</l>
<l n="60">nec gaudet casta nupta Neaera domo.              </l>
<l n="61">A crudele genus nec fidum femina nomen!</l>
<l n="62">A pereat, didicit fallere si qua uirum!</l>
<l n="63">Sed flecti poterit: mens est mutabilis illis;</l>
<l n="64">tu modo cum multa bracchia tende fide.</l>
<l n="65">Saeuus Amor docuit ualidos temptare labores,              </l>
<l n="66">saeuus Amor docuit uerbera posse pati.</l>
<l n="67">Me quondam Admeti niueas pauisse iuuencas</l>
<l n="68">non est in uanum fabula ficta iocum;</l>
<l n="69">tunc ego nec cithara poteram gaudere sonora</l>
<l n="70">nec similes chordis reddere uoce sonos,              </l>
<l n="71">sed perlucenti cantum meditabar auena</l>
<l n="72">ille ego Latonae filius atque Iouis.</l>
<l n="73">Nescis quid sit amor, iuuenis, si ferre recusas</l>
<l n="74">immitem dominam coniugiumque ferum.</l>
<l n="75">Ergo ne dubita blandas adhibere querellas:              </l>
<l n="76">uincuntur molli pectora dura prece.</l>
<l n="77">Quod si uera canunt sacris oracula templis,</l>
<l n="78">haec illi nostro nomine dicta refer:</l>
<l n="79">hoc tibi conigium promittit Delius ipse;</l>
<l n="80">felix hoc, alium desine uelle uirum.’              </l>
<l n="81">Dixit, et ignauus defluxit corpore somnus.</l>
<l n="82">A ego ne possim tanta uidere mala!</l>
<l n="83">Nec tibi crediderim uotis contraria uota</l>
<l n="84">nec tantum crimen pectore inesse tuo:</l>
<l n="85">nam te nec uasti genuerunt aequora ponti              </l>
<l n="86">nec flammam uoluens ore Chimaera fero</l>
<l n="87">nec canis anguinea redimitus terga caterua,</l>
<l n="88">cui tres sunt linguae tergeminumque caput,</l>
<l n="89">Scyllaque uirgineam canibus succincta figuram,</l>
<l n="90">nec te conceptam saeua leaena tulit,              </l>
<l n="91">barbara nec Scythiae tellus horrendaue Syrtis,</l>
<l n="92">sed culta et duris non habitanda domus</l>
<l n="93">et longe ante alias omnes mitissima mater</l>
<l n="94">isque pater quo non alter amabilior.</l>
<l n="95">Haec deus in melius crudelia somnia uertat              </l>
<l n="96">et iubeat tepidos inrita ferre Notos. </l>



</div>

<div type="textpart" subtype="poem" n="5">


<l n="1">Vos tenet, Etruscis manat quae fontibus unda,</l>
<l n="2">unda sub aestiuum non adeunda Canem,</l>
<l n="3">nunc autem sacris Baiarum proxima lymphis,</l>
<l n="4">cum se purpureo uere remittit humus.</l>
<l n="5">At mihi Persephone nigram denuntiat horam:              </l>
<l n="6">immerito iuueni parce nocere, dea.</l>
<l n="7">Non ego temptauit nulli temeranda uirorum</l>
<l n="8">audax laudandae sacra docere deae,</l>
<l n="9">nec mea mortiferis infecit pocula sucis</l>
<l n="10">dextera nec cuiquam trita uenena dedit,              </l>
<l n="11">nec nos sacrilegos templis admouimus ignes,</l>
<l n="12">nec cor sollicitant facta nefanda meum,</l>
<l n="13">nec nos insanae meditantes iurgia mentis</l>
<l n="14">impia in aduersos soluimus ora deos.</l>
<l n="15">Et nondum cani nigros laesere capillos,              </l>
<l n="16">nec uenit tardo curua senecta pede:</l>
<l n="17">natalem primo nostrum uidere parentes,</l>
<l n="18">cum cecidit fato consul uterque pari.</l>
<l n="19">Quid fraudare iuuat uitem crescentibus uuis</l>
<l n="20">et modo nata mala uellere poma manu?              </l>
<l n="21">Parcite, pallentes undas quicumque tenetis</l>
<l n="22">duraque sortiti tertia regna dei.</l>
<l n="23">Elysios olim liceat cognoscere campos</l>
<l n="24">Lethaeamque ratem Cimmeriosque lacus,</l>
<l n="25">cum mea rugosa pallebunt ora senecta              </l>
<l n="26">et referam pueris tempora prisca senex.</l>
<l n="27">Atque utinam uano nequiquam terrear aestu!</l>
<l n="28">Languent ter quinos sed mea membra dies.</l>
<l n="29">At uobis Tuscae celebrantur numina lymphae</l>
<l n="30">et facilis lenta pellitur unda manu.              </l>
<l n="31">Viuite felices, memores et uiuite nostri,</l>
<l n="32">siue erimus seu nos fata fuisse uelint.</l>
<l n="33">Interea nigras pecudes promittite Diti</l>
<l n="34">et niuei lactis pocula mixta mero. </l>



</div>

<div type="textpart" subtype="poem" n="6">


<l n="1">Candide Liber, ades — sic sit tibi mystica uitis</l>
<l n="2">semper, sic hedera tempora uincta feras —</l>
<l n="3">aufer et, ipse, meum, pariter medicande, dolorem:</l>
<l n="4">saepe tuo cecidit munere uictus amor.</l>
<l n="5">Care puer, madeant generoso pocula baccho,              </l>
<l n="6">et nobis prona funde Falerna manu.</l>
<l n="7">Ite procul durum curae genus, ite labores;</l>
<l n="8">fulserit hic niueis Delius alitibus.</l>
<l n="9">Vos modo proposito dulces faueatis amici,</l>
<l n="10">neue neget quisquam me duce se comitem,              </l>
<l n="11">aut si quis uini certamen mite recusat,</l>
<l n="12">fallat eum tecto cara puella dolo.</l>
<l n="13">Ille facit dites animos deus, ille ferocem</l>
<l n="14">contundit et dominae misit in arbitrium,</l>
<l n="15">Armenias tigres et fuluas ille leaenas              </l>
<l n="16">uicit et indomitis mollia corda dedit.</l>
<l n="17">Haec Amor et maiora ualet; sed poscite Bacchi</l>
<l n="18">munera: quem uestrum pocula sicca iuuant?</l>
<l n="19">Conuenit ex aequo nec toruus Liber in illis</l>
<l n="20">qui se quique una uina iocosa colunt,              </l>
<l n="21">nunc uenit iratus nimium nimiumque seueris:</l>
<l n="22">qui timet irati numina magna, bibat.</l>
<l n="23">Quales his poenas qualis quantusque minetur,</l>
<l n="24">Cadmeae matris praeda cruenta docet.</l>
<l n="25">Sed procul a nobis hic sit timor, illaque, si qua est,              </l>
<l n="26">quid ualeat laesi sentiat ira dei.</l>
<l n="27">Quid precor a demens? Venti temeraria uota,</l>
<l n="28">aeriae et nubes diripienda ferant.</l>
<l n="29">Quamuis nulla mei superest tibi cura, Neaera,</l>
<l n="30">sis felix et sint candida fata tua.              </l>
<l n="31">At nos securae reddamus tempora mensae:</l>
<l n="32">uenit post multos una serena dies.</l>
<l n="33">Ei mihi, difficile est imitari gaudia falsa,</l>
<l n="34">difficile est tristi fingere mente iocum,</l>
<l n="35">nec bene mendaci risus componitur ore,              </l>
<l n="36">nec bene sollicitis ebria uerba sonant.</l>
<l n="37">Quid queror infelix? Turpes discedite curae:</l>
<l n="38">odit Lanaeus tristia uerba pater.</l>
<l n="39">Gnosia, Theseae quondam periuria linguae</l>
<l n="40">fleuisti ignoto sola relicta mari:              </l>
<l n="41">sic cecinit pro te doctus, Minoi, Catullus</l>
<l n="42">ingrati referens impia facta uiri.</l>
<l n="43">Vos ego nunc moneo: felix, quicumque dolore</l>
<l n="44">alterius disces posse cauere tuos.</l>
<l n="45">Nec uos aut capiant pendentia bracchia collo              </l>
<l n="46">aut fallat blanda sordida lingua fide;</l>
<l n="47">etsi perque suos fallax iurauit ocellos</l>
<l n="48">Iononemque suam perque suam Venerem,</l>
<l n="49">nulla fides inerit: periuria ridet amantum</l>
<l n="50">Iuppiter et uentos inrita ferre iubet.              </l>
<l n="51">Ergo quid totiens fallacis uerba puellae</l>
<l n="52">conqueror? Ite a me, seria uerba, precor.</l>
<l n="53">Quam uellem tecum longas requiescere noctes</l>
<l n="54">et tecum longos peruigilare dies,</l>
<l n="55">perfida nec merito nobis inimica merenti,              </l>
<l n="56">perfida, sed, quamuis perfida, cara tamen!</l>
<l n="57">Naida Bacchus amat: cessas, o lente minister?</l>
<l n="58">Temperet annosum Marcia lympha merum.</l>
<l n="59">Non ego, si fugit nostrae conuiuia mensae</l>
<l n="60">ignotum cupiens uana puella torum,              </l>
<l n="61">sollicitus repetam tota suspiria nocte.</l>
<l n="62">Tu, puer, i, liquidum fortius adde merum.</l>
<l n="63">Iam dudum Syrio madefactus tempora nardo</l>
<l n="64">debueram sertis implicuisse comas. </l>



</div>

<div type="textpart" subtype="poem" n="7"><head>Panegyricus Messallae</head>


<l n="1">Te, Messalla, canam, quamquam me cognita uirtus</l>
<l n="2">terret; ut infirmae nequeant subsistere uires,</l>
<l n="3">incipiam tamen, ac meritas si carmina laudes</l>
<l n="4">deficiant, — humilis tantis sim conditor actis</l>
<l n="5">nec tua praeter te chartis intexere quisquam              </l>
<l n="6">facta queat, dictis ut non maiora supersint, —</l>
<l n="7">est nobis uoluisse satis; nec munera parua</l>
<l n="8">respueris: etiam Phoebo gratissima dona</l>
<l n="9">Cres tulit, et cunctis Baccho iucundior hospes</l>
<l n="10">Icarus, ut puro testantur sidera caelo              </l>
<l n="11">Erigoneque Canisque, neget ne longior aetas;</l>
<l n="12">quin etiam Alcides, deus ascensurus Olympum,</l>
<l n="13">laeta Molorcheis posuit uestigia tectis,</l>
<l n="14">paruaque caelestis placauit mica, nec illis</l>
<l n="15">semper inaurato taurus cadit hostia cornu.              </l>
<l n="16">Hic quoque sit gratus paruus labor, ut tibi possim</l>
<l n="17">inde alios alioque memor componere uersus.</l>
<l n="18">Alter dicat opus magni mirabile mundi,</l>
<l n="19">qualis in immenso desederit aere tellus,</l>
<l n="20">qualis et in curuum pontus confluxerit orbem,              </l>
<l n="21">et uagus, e terris qua surgere nititur, aer,</l>
<l n="22">huic et contextus passim fluat igneus aether,</l>
<l n="23">pendentique super claudantur ut omnia caelo;</l>
<l n="24">at quodcumque meae poterunt audere camenae,</l>
<l n="25">seu tibi par poterunt seu, quod spes abnuit, ultra              </l>
<l n="26">siue minus ( certeque canent minus), omne uouemus</l>
<l n="27">hoc tibi, nec tanto careat mihi carmine charta.</l>
<l n="28">Nam quamquam antiquae gentis superant tibi laudes,</l>
<l n="29">non tua maiorum contenta est gloria fama</l>
<l n="30">nec quaeris quid quaque index sub imagine dicat,              </l>
<l n="31">sed generis priscos contendis uincere honores,</l>
<l n="32">quam tibi maiores maius decus ipse futuris:</l>
<l n="33">at tua non titulus capiet sub nomine facta,</l>
<l n="34">aeterno sed erunt tibi magna uolumina uersu,</l>
<l n="35">conuenientque tuas cupidi componere laudes              </l>
<l n="36">undique quique canent uincto pede quique soluto;</l>
<l n="37">quis potius, certamen erit: sim uictor in illis,</l>
<l n="38">ut nostrum tantis inscribam nomen in actis.</l>
<l n="39">Nam quis te maiora gerit castrisue foroue?</l>
<l n="40">Nec tamen hic aut hic tibi laus maiorue minorue,              </l>
<l n="41">iusta pari premitur ueluti cum pondere libra,</l>
<l n="42">prona nec hac plus parte sedet nec surgit ab illa,</l>
<l n="43">qualis, inaequatum si quando onus urget utrimque,</l>
<l n="44">instabilis natat alterno depressior orbe.</l>
<l n="45">Nam seu diuersi fremat inconstantia uulgi,              </l>
<l n="46">non alius sedare queat; seu iudicis ira</l>
<l n="47">sit placanda, tuis poterit mitescere uerbis.</l>
<l n="48">Non Pylos aut Ithace tantos genuisse feruntur</l>
<l n="49">Nestora uel paruae magnum decus urbis Vlixem,</l>
<l n="50">uixerit ille senex quamuis, dum terna per orbem              </l>
<l n="51">saecula fertilibus Titan decurreret horis,</l>
<l n="52">ille per ignotas audax errauerit urbes,</l>
<l n="53">qua maris extremis tellus includitur undis:</l>
<l n="54">nam Ciconumque manus aduersis reppulit armis,</l>
<l n="55">nec ualuit lotos coeptos auertere cursus,              </l>
<l n="56">cessit et Aetnaeae Neptunius incola rupis</l>
<l n="57">uicta Maroneo foedatus lumina baccho;</l>
<l n="58">uexit et Aeolios placidum per Nerea uentos,</l>
<l n="59">incultos adiit Laestrygonas Antiphatenque,</l>
<l n="60">nobilis Artacie gelida quos inrigat unda;              </l>
<l n="61">solum nec doctae uerterunt pocula Circes,</l>
<l n="62">quamuis illa foret Solis genus, apta uel herbis</l>
<l n="63">aptaque uel cantu ueteres mutare figuras;</l>
<l n="64">Cimmerion etiam obscuras accessit ad arces,</l>
<l n="65">quis numquam candente dies apparuit ortu,              </l>
<l n="66">seu supra terras Phoebus seu curreret infra;</l>
<l n="67">uidit ut inferno Plutonis subdita regno</l>
<l n="68">magna deum proles leuibus discurreret umbris,</l>
<l n="69">praeteriitque cita Sirenum litora puppi;</l>
<l n="70">illum inter geminae nantem confinia mortis              </l>
<l n="71">nec Scyllae saeuo conterruit impetus ore,</l>
<l n="72">cum canibus rabidas inter fera serperet undas,</l>
<l n="73">nec uiolenta suo consumpsit more Charybdis,</l>
<l n="74">uel si sublimis fluctu consurgeret imo,</l>
<l n="75">uel si interrupto nudaret gurgite pontum.              </l>
<l n="76">Non uiolata uagi sileantur pascua Solis,</l>
<l n="77">non amor et fecunda Atlantidos arua Calypsus,</l>
<l n="78">finis et erroris miseri Phaeacia tellus.</l>
<l n="79">Atque haec seu nostras inter sunt cognita terras,</l>
<l n="80">fabula siue nouum dedit his erroribus orbem,              </l>
<l n="81">sit labor illius, tua dum facundia maior.</l>
<l n="82">Iam te non alius belli tenet aptius artes,</l>
<l n="83">qua deceat tutam castris praeducere fossam,</l>
<l n="84">qualiter aduersos hosti defigere ceruos,</l>
<l n="85">quemue locum ducto melius sit claudere uallo,              </l>
<l n="86">fontis ubi dulces erumpat terra liquores,</l>
<l n="87">ut facilisque tuis aditus sit et arduus hosti,</l>
<l n="88">laudis ut adsiduo uigeat certamine miles,</l>
<l n="89">quis tardamue sudem melius celeremue sagittam</l>
<l n="90">iecerit aut lento perfregerit obuia pilo,              </l>
<l n="91">aut quis equum celeremue arto compescere freno</l>
<l n="92">possit et effusas tardo permittere habenas</l>
<l n="93">inque uicem modo directo contendere passu,</l>
<l n="94">seu libeat, curuo breuius conuertere gyro,</l>
<l n="95">quis parma, seu dextra uelit seu laeua, tueri,              </l>
<l n="96">siue hac siue illac ueniat grauis impetus hastae</l>
<l n="97">amplior aut signata cita loca tangere funda.</l>
<l n="98">Iam simul audacis uenient certamina Martis</l>
<l n="99">aduersisque parent acies concurrere signis,</l>
<l n="100">tum tibi non desit faciem componere pugnae,              </l>
<l n="101">seu sit opus quadratum acies consistat in agmen, </l>
<l n="102">rectus ut aequatis decurrat frontibus ordo,</l>
<l n="103">seu libeat duplicem seiunctim cernere martem,</l>
<l n="104">dexter uti laeuum teneat dextrumque sinister</l>
<l n="105">miles sitque duplex gemini uictoria casus.              </l>
<l n="106">At non per dubias errant mea carmina laudes:</l>
<l n="107">nam bellis experta cano. Testis mihi uictae</l>
<l n="108">fortis Iapydiae miles, testis quoque fallax</l>
<l n="109">Pannonius, gelidas passim disiectus in Alpes,</l>
<l n="110">testis Arupinis et pauper natus in aruis,              </l>
<l n="111">quem si quis uideat uetus ut non fregerit aetas,</l>
<l n="112">terna minus Pyliae miretur saecula famae:</l>
<l n="112b">namque senex longae peragit dum tempora uitae, </l>
<l n="113">centum fecundos Titan renouauerit annos,</l>
<l n="114">ipse tamen uelox celerem super edere corpus</l>
<l n="115">audet equum ualidisque sedet moderator habenis.              </l>
<l n="116">Te duce non alias conuersus terga Domator</l>
<l n="117">libera Romanae subiecit colla catenae.</l>
<l n="118">Nec tamen his contentus eris: maiora peractis</l>
<l n="119">instant, compertum est ueracibus ut mihi signis,</l>
<l n="120">quis Amythaonius nequeat certare Melampus.              </l>
<l n="121">Nam modo fulgentem Tyrio subtegmine uestem</l>
<l n="122">indueras oriente die duce fertilis anni,</l>
<l n="123">splendidior liquidis cum Sol caput extulit undis</l>
<l n="124">et fera discordes tenuerunt flamina uenti,</l>
<l n="125">curua nec adsuetos egerunt flumina cursus,              </l>
<l n="126">quin rapidum placidis etiam mare constitit undis,</l>
<l n="127">ulla nec aerias uolucris perlabitur auras</l>
<l n="128">nec quadrupes densas depascitur aspera siluas,</l>
<l n="129">quin largita tuis sunt muta silentia uotis.</l>
<l n="130">Iuppiter ipse leui uectus per inania curru              </l>
<l n="131">adfuit et caelo uicinum liquit Olympum</l>
<l n="132">intentaque tuis precibus se praebuit aure</l>
<l n="133">cunctaque ueraci capite adnuit: additus aris</l>
<l n="134">laetior eluxit structos super ignis aceruos.</l>
<l n="135">Quin hortante deo magnis insistere rebus              </l>
<l n="136">incipe; non idem tibi sint aliisque triumphi:</l>
<l n="137">non te uicino remorabitur obuia marte</l>
<l n="138">Gallia nec latis audax Hispania terris</l>
<l n="139">nec fera Theraeo tellus obsessa colono,</l>
<l n="140">nec qua uel Nilus uel regia lympha Choaspes              </l>
<l n="141">profluit aut rapidus, Cyri dementia, Gyndes,</l>
<l n="142">aret Araccaeis aut unda Oroatia campis,</l>
<l n="143">nec qua regna uago Tomyris finiuit Araxe,</l>
<l n="144">impia nec saeuis celebrans conuiuia mensis</l>
<l n="145">ultima uicinus Phoebo tenet arua Padaeus,              </l>
<l n="146">quaque Hebrus Tanaisque Getas rigat atque Magynos.</l>
<l n="147">Quid moror? Oceanus ponto qua continet orbem,</l>
<l n="148">nulla tibi aduersis regio sese offeret armis.</l>
<l n="149">Te manet inuictus Romano marte Britannus</l>
<l n="150">teque interiecto mundi pars altera sole.              </l>
<l n="151">Nam circumfuso consistit in aere tellus</l>
<l n="152">et quinque in partes toto disponitur orbe.</l>
<l n="153">Atque duae gelido uastantur frigore semper:</l>
<l n="154">illic et densa tellus absconditur umbra,</l>
<l n="155">et nulla incepto perlabitur unda liquore,              </l>
<l n="156">sed durata riget densam in glaciemque niuemque,</l>
<l n="157">quippe ubi non umquam Titan super egerit ortus.</l>
<l n="158">At media est Phoebi semper subiecta calori,</l>
<l n="159">seu propior terris aestiuum fertur in orbem</l>
<l n="160">seu celer hibernas properat decurrere luces;              </l>
<l n="161">non igitur presso tellus exsurgit aratro,</l>
<l n="162">nec frugem segetes praebent neque pabula terrae;</l>
<l n="163">non illic colit arua deus, Bacchusue Ceresue,</l>
<l n="164">nulla nec exustas habitant animalia partes.</l>
<l n="165">Fertilis hanc inter posita est interque rigentes              </l>
<l n="166">nostraque et huic aduersa solo pars altera nostro,</l>
<l n="167">quas similis utrimque tenens uicinia caeli</l>
<l n="168">temperat, alter et alterius uires necat aer;</l>
<l n="169">hinc placidus nobis per tempora uertitur annus,</l>
<l n="170">hinc et colla iugo didicit submittere taurus              </l>
<l n="171">et lenta excelsos uitis conscendere ramos,</l>
<l n="172">tondeturque seges maturos annua partus,</l>
<l n="173">et ferro tellus, pontus confinditur aere,</l>
<l n="174">quin etiam structis exsurgunt oppida muris.</l>
<l n="175">Ergo ubi per claros ierint tua facta triumphos,              </l>
<l n="176">solus utroque idem diceris magnus in orbe.</l>
<l n="177">Non ego sum satis ad tantae praeconia laudis,</l>
<l n="178">ipse mihi non si praescribat carmina Phoebus.</l>
<l n="179">Est tibi, qui possit magnis se accingere rebus,</l>
<l n="180">Valgius: aeterno propior non alter Homero.              </l>
<l n="181">Languida non noster peragit labor otia, quamuis</l>
<l n="182">Fortuna, ut mos est illi, me aduersa fatiget.</l>
<l n="183">Nam mihi, cum magnis opibus domus alta niteret,</l>
<l n="184">cui fuerant flaui ditantes ordine sulci</l>
<l n="185">horrea fecundas ad deficientia messis,              </l>
<l n="186">cuique pecus denso pascebant agmine colles,</l>
<l n="187">et domino satis et nimium furique lupoque,</l>
<l n="188">nunc desiderium superest: nam cura nouatur,</l>
<l n="189">cum memor ante actos semper dolor admonet annos.</l>
<l n="190">Sed licet asperiora cadant spolierque relictis,              </l>
<l n="191">non te deficient nostrae memorare camenae.</l>
<l n="192">Nec solum tibi Pierii tribuentur honores:</l>
<l n="193">pro te uel rapidas ausim maris ire per undas,</l>
<l n="194">aduersis hiberna licet tumeant freta uentis,</l>
<l n="195">pro te uel densis solus subsistere turmis              </l>
<l n="196">uel paruum Aetnaeae corpus committere flammae.</l>
<l n="197">Sum quodcumque, tuum est. Nostri si paruula cura</l>
<l n="198">sit tibi, quanta libet, si sit modo, non mihi regna</l>
<l n="199">Lydia, non magni potior sit fama Gylippi,</l>
<l n="200">posse Meleteas nec mallem uincere chartas.              </l>
<l n="201">Quod tibi si uersus noster, totusue minusue,</l>
<l n="202">uel bene sit notus, summo uel inerret in ore,</l>
<l n="203">nulla mihi statuunt finem te fata canendi.</l>
<l n="204">Quin etiam mea tunc tumulus cum texerit ossa,</l>
<l n="205">seu matura dies celerem properat mihi mortem,              </l>
<l n="206">longa manet seu uita, tamen, mutata figura</l>
<l n="207">seu me finget equum rigidos percurrere campos</l>
<l n="208">doctum seu tardi pecoris sim gloria taurus</l>
<l n="209">siue ego per liquidum uolucris uehar aera pennis,</l>
<l n="210">quandocumque hominem me longa receperit aetas,              </l>
<l n="211">inceptis de te subtexam carmina chartis. </l>



</div>

<div type="textpart" subtype="poem" n="8"><head>De Sulpici Incerti Auctoris Elegiae</head>


<l n="1">Sulpicia est tibi culta tuis, Mars magne, kalendis;</l>
<l n="2">spectatum e caelo, si sapis, ipse ueni;</l>
<l n="3">hoc Venus ignoscet; at tu, uiolente, caueto</l>
<l n="4">ne tibi miranti turpiter arma cadant:</l>
<l n="5">illius ex oculis, cum uult exurere diuos,              </l>
<l n="6">accendit geminas lampadas acer Amor.</l>
<l n="7">Illam, quidquid agit, quoquo uestigia mouit,</l>
<l n="8">componit furtim subsequiturque Decor;</l>
<l n="9">seu soluit crines, fusis decet esse capillis:</l>
<l n="10">seu composit, comptis est ueneranda comis.              </l>
<l n="11">Vrit, seu Tyria uoluit procedere palla:</l>
<l n="12">urit, seu niuea candida ueste uenit.</l>
<l n="13">Talis in aeterno felix Vertumnus Olympo</l>
<l n="14">mille habet ornatus, mille decenter habet.</l>
<l n="15">Sola puellarum digna est cui mollia caris              </l>
<l n="16">uellera det sucis bis madefacta Tyros,</l>
<l n="17">possideatque, metit quidquid bene olentibus aruis</l>
<l n="18">cultor odoratae diues Arabs segetis,</l>
<l n="19">et quascumque niger rubro de litore gemmas</l>
<l n="20">proximus Eois colligit Indus aquis.              </l>
<l n="21">Hanc uos, Pierides, festis cantate kalendis,</l>
<l n="22">et testudinea Phoebe superbe lyra.</l>
<l n="23">Hoc sollemne sacrum multos haec sumet in annos:</l>
<l n="24">dignior est uestro nulla puella choro. </l>



</div>

<div type="textpart" subtype="poem" n="9">


<l n="1">Parce meo iuueni, seu quis bona pascua campi</l>
<l n="2">seu colis umbrosi deuia montis aper,</l>
<l n="3">neu tibi sit duros acuisse in proelia dentes;</l>
<l n="4">incolumem custos hunc mihi seruet Amor.</l>
<l n="5">Sed procul abducit uenandi Delia cura:              </l>
<l n="6">o pereant siluae deficiantque canes!</l>
<l n="7">Quis furor est, quae mens, densos indagine colles</l>
<l n="8">claudentem teneras laedere uelle manus?</l>
<l n="9">Quidue iuuat furtim latebras intrare ferarum</l>
<l n="10">candidaque hamatis crura notare rubis?              </l>
<l n="11">Sed tamen, ut tecum liceat, Cerinthe, uagari,</l>
<l n="12">ipsa ego per montes retia torta feram,</l>
<l n="13">ipsa ego uelocis quaeram uestigia cerui</l>
<l n="14">et demam celeri ferrea uincla cani.</l>
<l n="15">Tunc mihi, tunc placeant siluae, si, lux mea, tecum              </l>
<l n="16">arguar ante ipsas concubuisse plagas:</l>
<l n="17">tunc ueniat licet ad casses, inlaesus abibit,</l>
<l n="18">ne ueneris cupidae gaudia turbet, aper.</l>
<l n="19">Nunc sine me sit nulla Venus, sed lege Dianae,</l>
<l n="20">caste puer, casta retia tange manu:              </l>
<l n="21">et, quaecumque meo furtim subrepit amori,</l>
<l n="22">incidat in saeuas diripienda feras.</l>
<l n="23">At tu uenandi studium concede parenti,</l>
<l n="24">et celer in nostros ipse recurre sinus. </l>



</div>

<div type="textpart" subtype="poem" n="10">


<l n="1">Huc ades et tenerae morbos expelle puellae,</l>
<l n="2">huc ades, intonsa Phoebe superbe coma;</l>
<l n="3">crede mihi, propera, nec te iam, Phoebe, pigebit</l>
<l n="4">formosae medicas applicuisse manus.</l>
<l n="5">Effice ne macies pallentes occupet artus,              </l>
<l n="6">neu notet informis candida membra color,</l>
<l n="7">et quodcumque mali est et quidquid triste timemus,</l>
<l n="8">in pelagus rapidis euehat amnis aquis.</l>
<l n="9">Sancte, ueni, tecumque feras, quicumque sapores,</l>
<l n="10">quicumque et cantus corpora fessa leuant;              </l>
<l n="11">neu iuuenem torque, metuit qui fata puellae</l>
<l n="12">uotaque pro domina uix numeranda facit;</l>
<l n="13">interdum uouet, interdum, quod langueat illa,</l>
<l n="14">dicit in aeternos aspera uerba deos.</l>
<l n="15">Pone metum, Cerinthe: deus non laedit amantes;              </l>
<l n="16">tu modo semper ama: salua puella tibi est;</l>
<l n="21">nil opus est fletu: lacrimis erit aptius uti,              </l>
<l n="22">si quando fuerit tristior illa tibi.              </l>
<l n="17">At nunc tota tua est, te solum candida secum              </l>
<l n="18">cogitat, et frustra credula turba sedet.</l>
<l n="19">Phoebe, faue: laus magna tibi tribuetur in uno</l>
<l n="20">corpore seruato restituisse duos.              </l>
<l n="23">Iam celeber, iam laetus eris, cum debita reddet              </l>
<l n="24">certatim sanctis laetus uterque focis;</l>
<l n="25">tunc te felicem dicet pia turba deorum,              </l>
<l n="26">optabunt artes et sibi quisque tuas. </l>



</div>

<div type="textpart" subtype="poem" n="11">


<l n="1">Qui mihi te, Cerinthe, dies dedit, hic mihi sanctus</l>
<l n="2">atque inter festos semper habendus erit:</l>
<l n="3">te nascente nouum Parcae cecinere puellis</l>
<l n="4">seruitium et dederunt regna superba tibi.</l>
<l n="5">Vror ego ante alias: iuuat hoc, Cerinthe, quod uror,              </l>
<l n="6">si tibi de nobis mutuus ignis adest;</l>
<l n="7">mutuus adsit amor, per te dulcissima furta</l>
<l n="8">perque tuos oculos per Geniumque rogo.</l>
<l n="9">Mane Geni, cape tura libens uotisque faueto,</l>
<l n="10">si modo, cum de me cogitat, ille calet.              </l>
<l n="11">Quod si forte alios iam nunc suspiret amores,</l>
<l n="12">tunc precor infidos, sancte, relinque focos.</l>
<l n="13">Nec tu sis iniusta, Venus: uel seruiat aeque</l>
<l n="14">uinctus uterque tibi uel mea uincla leua;</l>
<l n="15">sed potius ualida teneamur uterque catena,              </l>
<l n="16">nulla queat posthac quam soluisse dies.</l>
<l n="17">Optat idem iuuenis quod nos, sed tectius optat:</l>
<l n="18">nam pudet haec illum dicere uerba palam.</l>
<l n="19">At tu, Natalis, quoniam deus omnia sentis,</l>
<l n="20">adnue: quid refert, clamne palamne roget? </l>



</div>

<div type="textpart" subtype="poem" n="12">


<l n="1">Natalis Iuno, sanctos cape turis aceruos,</l>
<l n="2">quos tibi dat tenera docta puella manu;</l>
<l n="3">tota tibi est hodie, tibi se laetissima compsit,</l>
<l n="4">staret ut ante tuos conspicienda focos.</l>
<l n="5">Illa quidem ornandi causas tibi, diua, relegat;              </l>
<l n="6">est tamen, occulte cui placuisse uelit.</l>
<l n="7">At tu, sancta, faue, neu quis diuellat amantes,</l>
<l n="8">sed iuueni, quaeso, mutua uincla para.</l>
<l n="9">Sic bene compones: ullae non ille puellae</l>
<l n="10">seruire aut cuiquam dignior illa uiro.              </l>
<l n="11">Nec possit cupidos uigilans deprendere custos</l>
<l n="12">fallendique uias mille ministret Amor.</l>
<l n="13">Adnue purpureaque ueni perlucida palla:</l>
<l n="14">ter tibi fit libo, ter, dea casta, mero;</l>
<l n="15">praecipit et natae mater studiosa, quod optat:              </l>
<l n="16">illa aliud tacita iam sua mente rogat;</l>
<l n="17">uritur, ut celeres urunt altaria flammae,</l>
<l n="18">nec, liceat quamuis, sana fuisse uelit.</l>
<l n="19">Sis iuueni grata ac, ueniet cum proximus annus,</l>
<l n="20">hic idem uotis iam uetus exstet amor. </l>



</div>

<div type="textpart" subtype="poem" n="13"><head>Sulpiciae Elegidia</head>


<l n="1">Tandem uenit amor, qualem texisse pudori</l>
<l n="2">quam nudasse alicui sit mihi fama magis.</l>
<l n="3">Exorata meis illum Cytherea Camenis</l>
<l n="4">attulit in nostrum deposuitque sinum.</l>
<l n="5">Exsoluit promissa Venus: mea gaudia narret,              </l>
<l n="6">dicetur si quis non habuisse sua.</l>
<l n="7">Non ego signatis quicquam mandare tabellis,</l>
<l n="8">ne legat id nemo quam meus ante, uelim,</l>
<l n="9">sed peccasse iuuat, uultus componere famae</l>
<l n="10">taedet: cum digno digna fuisse ferar. </l>



</div>

<div type="textpart" subtype="poem" n="14">


<l n="1">Inuisus natalis adest, qui rure molesto</l>
<l n="2">et sine Cerintho tristis agendus erit.</l>
<l n="3">Dulcius urbe quid est? An uilla sit apta puellae</l>
<l n="4">atque Arretino frigidus amnis agro?</l>
<l n="5">Iam, nimium Messalla mei studiose, quiescas;              </l>
<l n="6">non tempestiuae saepe, propinque, uiae.</l>
<l n="7">Hic animum sensusque meos abducta relinquo</l>
<l n="8">arbitrio, quamuis non sinis esse, meo. </l>



</div>

<div type="textpart" subtype="poem" n="15">


<l n="1">Scis iter ex animo sublatum triste puellae?</l>
<l n="2">Natali Romae iam licet esse tuo.</l>
<l n="3">Omnibus ille dies nobis natalis agatur,</l>
<l n="4">qui nec opinanti nunc tibi forte uenit. </l>



</div>

<div type="textpart" subtype="poem" n="16">


<l n="1">Gratum est, securus multum quod iam tibi de me</l>
<l n="2">permittis, subito ne male inepta cadam.</l>
<l n="3">Sit tibi cura togae potior pressumque quasillo</l>
<l n="4">scortum quam Serui filia Sulpicia:</l>
<l n="5">solliciti sunt pro nobis, quibus illa dolori est              </l>
<l n="6">ne cedam ignoto maxima causa toro. </l>



</div>

<div type="textpart" subtype="poem" n="17">


<l n="1">Estne tibi, Cerinthe, tuae pia cura puellae,</l>
<l n="2">quod mea nunc uexat corpora fessa calor?</l>
<l n="3">A ego non aliter tristes euincere morbos</l>
<l n="4">optarim, quam te si quoque uelle putem.</l>
<l n="5">At mihi quid prosit morbos euincere, si tu              </l>
<l n="6">nostra potes lento pectore ferre mala? </l>



</div>

<div type="textpart" subtype="poem" n="18">


<l n="1">Ne tibi sim, mea lux, aeque iam feruida cura</l>
<l n="2">ac uideor paucos ante fuisse dies,</l>
<l n="3">si quicquam tota commisi stulta iuuenta</l>
<l n="4">cuius me fatear paenituisse magis,</l>
<l n="5">hesterna quam te solum quod nocte reliqui,              </l>
<l n="6">ardorem cupiens dissimulare meum. </l>



</div>

<div type="textpart" subtype="poem" n="19"><head>Incerti Auctoris</head>


<l n="1">Nulla tuum nobis subducet femina lectum:</l>
<l n="2">hoc primum iuncta est foedere nostra uenus.</l>
<l n="3">Tu mihi sola places, nec iam te praeter in urbe</l>
<l n="4">formosa est oculis ulla puella meis.</l>
<l n="5">Atque utinam posses uni mihi bella uideri!              </l>
<l n="6">Displiceas aliis: sic ego tutus ero.</l>
<l n="7">Nil opus inuidia est, procul absit gloria uulgi:</l>
<l n="8">qui sapit, in tacito gaudeat ille sinu.</l>
<l n="9">Sic ego secretis possum bene uiuere siluis,</l>
<l n="10">qua nulla humano sit uia trita pede.              </l>
<l n="11">Tu mihi curarum requies, tu nocte uel atra</l>
<l n="12">lumen, et in solis tu mihi turba locis.</l>
<l n="13">Nunc licet e caelo mittatur amica Tibullo,</l>
<l n="14">mittetur frustra deficietque Venus;</l>
<l n="15">hoc tibi sancta tuae Iunonis numina iuro,              </l>
<l n="16">quae sola ante alios est mihi magna deos.</l>
<l n="17">Quid facio demens? Heu! heu! mea pignora cedo;</l>
<l n="18">iuraui stulte: proderat iste timor.</l>
<l n="19">Nunc tu fortis eris, nunc tu me audacius ures:</l>
<l n="20">hoc peperit misero garrula lingua malum.              </l>
<l n="21">Iam faciam quodcumque uoles, tuus usque manebo,</l>
<l n="22">nec fugiam notae seruitium dominae,</l>
<l n="23">sed Veneris sanctae considam uinctus ad aras:</l>
<l n="24">haec notat iniustos supplicibusque fauet. </l>



</div>

<div type="textpart" subtype="poem" n="20">


<l n="1">Rumor ait crebro nostram peccare puellam</l>
<l n="2">nunc ego me surdis auribus esse uelim.</l>
<l n="3">Crimina non haec sunt nostro sine facta dolore:</l>
<l n="4">quid miserum torques, rumor acerbe? Tace. </l>



</div>

<div type="textpart" subtype="poem" n="dm">
<head>Domiti Marsi</head>

<l n="1">Te quoque Vergilio comitem non aequa, Tibulle,</l>
<l n="2">Mors iuvenem campos misit ad Elysios</l>
<l n="3">ne foret aut elegis molles qui fleret amores</l>
<l n="4">aut caneret forti regia bella pede. </l>
</div>
</div>
</div>
</body></text></TEI>