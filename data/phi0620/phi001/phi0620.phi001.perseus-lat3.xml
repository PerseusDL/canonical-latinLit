<?xml version='1.0' encoding='UTF-8'?>
<?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?>

<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="work" n="Eleg.">Elegies</title>
        <title type="sub">Machine readable text</title>
        <author n="Prop.">Sextus Propertius</author>
        <editor>Lucian Mueller</editor>
<sponsor>Perseus Project, Tufts University</sponsor>
    <principal>Gregory Crane</principal>
    <respStmt>
    <resp>Prepared under the supervision of</resp>
    <name>Lisa Cerrato</name>
    <name>William Merrill</name>
    <name>Elli Mylonas</name>
    <name>David Smith</name>
    </respStmt>
<funder n="org:NEH">The National Endowment for the Humanities</funder>    
      </titleStmt>
      <extent>about 35 Kb</extent>
        <publicationStmt>
    <publisher>Trustees of Tufts University</publisher>
    <pubPlace>Medford, MA</pubPlace>
    <authority>Perseus Project</authority>
    </publicationStmt>
      <sourceDesc>
        <biblStruct>
          <monogr>
            <author>Propertius</author>
            <title>Elegies</title>
            <respStmt>
              <name>Lucian Mueller</name>
              <resp>editor</resp>
            </respStmt>
            <imprint>
              <pubPlace>Leipzig</pubPlace>
              <publisher>Teubner</publisher>
              <date>1898</date>
              <note>Machine readable text of this edition was posted on the Latin Library (http://www.thelatinlibrary.com) by Konrad Schroder</note>
            </imprint>
          </monogr>
    
        </biblStruct>
      </sourceDesc>
    </fileDesc>

    <encodingDesc>
      <refsDecl n="CTS">
        <cRefPattern n="line" matchPattern="(\d+).(\d+).(\d+)" replacementPattern="#xpath(/tei:TEI/tei:text/tei:body/tei:div/tei:div[@n='$1']/tei:div[@n='$2']//tei:l[@n='$3'])">
          <p>This pattern extracts book</p>
        </cRefPattern>
        <cRefPattern n="poem" matchPattern="(\d+).(\d+)" replacementPattern="#xpath(/tei:TEI/tei:text/tei:body/tei:div/tei:div[@n='$1']/tei:div[@n='$2'])">
          <p>This pattern extracts book</p>
        </cRefPattern>
        <cRefPattern n="book" matchPattern="(\d+)" replacementPattern="#xpath(/tei:TEI/tei:text/tei:body/tei:div/tei:div[@n='$1'])">
          <p>This pattern extracts book</p>
        </cRefPattern>
      </refsDecl>
    </encodingDesc>

    <profileDesc>
      <langUsage>
        <language ident="lat">Latin</language>
      </langUsage>
    </profileDesc>
    <revisionDesc>
      <change who="SI" when="1998-12-02">Text scanned, proofread and tagged by SI.</change>
      <change who="SI" when="1998-12-08">Text of Prop. 1 proofread and tagged, added tei header which
        needs revision; changed landando 1.4.1 to laudando</change>
      <change who="AEM" when="2000-06-19">Unknown</change>
      <change who="Thibault Clérice" when="2016-11-14">Epidoc, CapiTainS and line numbering</change>
    </revisionDesc>
  </teiHeader>
<text>
<body>
  <div type="edition" n="urn:cts:latinLit:phi0620.phi001.perseus-lat3" xml:lang="lat">
<div type="textpart" subtype="book" n="1">
<div type="textpart" subtype="poem" n="1">
<l n="1">Cynthia prima suis miserum me cepit ocellis,</l>
<l n="2">contactum nullis ante cupidinibus.</l>
<l n="3">tum mihi constantis deiecit lumina fastus</l>
<l n="4">et caput impositis pressit Amor pedibus,</l>
<l n="5">donec  me docuit castas odisse puellas</l>
<l n="6">improbus, et nullo vivere consilio.</l>
<l n="7">ei mihi, iam toto furor hic non deficit anno,</l>
<l n="8">cum tamen adversos cogor habere deos.</l>
<l n="9">Milanion nullos fugiendo, Tulle, labores</l>
<l n="10">saevitiam  durae contudit Iasidos.</l>
<l n="11">nam modo Partheniis amens errabat in antris,</l>
<l n="12">rursus in hirsutas ibat et ille feras;</l>
<l n="13">ille etiam Hylaei percussus vulnere rami</l>
<l n="14">saucius Arcadiis rupibus ingemuit.</l>
<l n="15">ergo  velocem potuit domuisse puellam:</l>
<l n="16">tantum in amore fides et benefacta valent.</l>
<l n="17">in me tardus Amor non ullas cogitat artes,</l>
<l n="18">nec meminit notas, ut prius, ire vias.</l>
<l n="19">at vos, deductae quibus est pellacia lunae</l>
<l n="20">et  labor in magicis sacra piare focis,</l>
<l n="21">en agedum dominae mentem convertite nostrae,</l>
<l n="22">et facite illa meo palleat ore magis!</l>
<l n="23">tunc ego crediderim Manes et sidera vobis</l>
<l n="24">posse Cytinaeis ducere carminibus.</l>
<l n="25">aut  vos, qui sero lapsum revocatis, amici,</l>
<l n="26">quaerite non sani pectoris auxilia.</l>
<l n="27">fortiter et ferrum saevos patiemur et ignes,</l>
<l n="28">sit modo libertas quae velit ira loqui.</l>
<l n="29">ferte per extremas gentes et ferte per undas,</l>
<l n="30">qua  non ulla meum femina norit iter.</l>
<l n="31">vos remanete, quibus facili deus annuit aure,</l>
<l n="32">sitis et in tuto semper amore pares.</l>
<l n="33">nam me nostra Venus noctes exercet amaras,</l>
<l n="34">et nullo vacuus tempore defit Amor.</l>
<l n="35">hoc,  moneo, vitate malum: sua quemque moretur</l>
<l n="36">cura, neque assueto mutet amore torum.</l>
<l n="37">quod si quis monitis tardas adverterit aures,</l>
<l n="38">heu referet quanto verba dolore mea!</l>
</div>

<div type="textpart" subtype="poem" n="2">
<l n="1">Quid iuvat ornato procedere, vita, capillo</l>
<l n="2">et tenuis Coa veste movere sinus,</l>
<l n="3">aut quid Orontea crines perfundere murra,</l>
<l n="4">teque peregrinis vendere muneribus,</l>
<l n="5">naturaeque  decus mercato perdere cultu,</l>
<l n="6">nec sinere in propriis membra nitere bonis?</l>
<l n="7">crede mihi, non ulla tuaest medicina figurae:</l>
<l n="8">nudus Amor formam non amat artificem.</l>
<l n="9">aspice quos summittat humus non fossa colores,</l>
<l n="10">ut  veniant hederae sponte sua melius,</l>
<l n="11">surgat et in solis formosior arbutus antris,</l>
<l n="12">et sciat indocilis currere lympha vias.</l>
<l n="13">litora nativis praefulgent picta lapillis,</l>
<l n="14">et volucres nulla dulcius arte canunt.</l>
<l n="15">non  sic Leucippis succendit Castora Phoebe,</l>
<l n="16">Pollucem cultu non Helaira soror;</l>
<l n="17">non, Idae et cupido quondam discordia Phoebo,</l>
<l n="18">Eueni patriis filia litoribus;</l>
<l n="19">nec Phrygium falso traxit candore maritum</l>
<l n="20">avecta  externis Hippodamia rotis:</l>
<l n="21">sed facies aderat nullis obnoxia gemmis,</l>
<l n="22">qualis Apelleis est color in tabulis.</l>
<l n="23">non illis studium fuco conquirere amantes:</l>
<l n="24">illis ampla satis forma pudicitia.</l>
<l n="25">non  ego nunc vereor ne sis tibi vilior istis:</l>
<l n="26">uni si qua placet, culta puella sat est;</l>
<l n="27">cum tibi praesertim Phoebus sua carmina donet</l>
<l n="28">Aoniamque libens Calliopea lyram,</l>
<l n="29">unica nec desit iucundis gratia verbis,</l>
<l n="30">omnia  quaeque Venus, quaeque Minerva probat.</l>
<l n="31">his tu semper eris nostrae gratissima vitae,</l>
</div>

<div type="textpart" subtype="poem" n="3">
<l n="1">Qualis Thesea iacuit cedente carina</l>
<l n="2">languida desertis Cnosia litoribus;</l>
<l n="3">qualis et accubuit primo Cepheia somno</l>
<l n="4">libera iam duris cotibus Andromede;</l>
<l n="5">nec  minus assiduis Edonis fessa choreis</l>
<l n="6">qualis in herboso concidit Apidano:</l>
<l n="7">talis visa mihi mollem spirare quietem</l>
<l n="8">Cynthia consertis nixa caput manibus,</l>
<l n="9">ebria cum multo traherem vestigia Baccho,</l>
<l n="10">et  quaterent sera nocte facem pueri.</l>
<l n="11">hanc ego, nondum etiam sensus deperditus omnis,</l>
<l n="12">molliter impresso conor adire toro;</l>
<l n="13">et quamvis duplici correptum ardore iuberent</l>
<l n="14">hac Amor hac Liber, durus uterque deus,</l>
<l n="15">subiecto  leviter positam temptare lacerto</l>
<l n="16">osculaque admota sumere tarda manu,</l>
<l n="17">non tamen ausus eram dominae turbare quietem,</l>
<l n="18">expertae metuens iurgia saevitiae;</l>
<l n="19">sed sic intentis haerebam fixus ocellis,</l>
<l n="20">Argus  ut ignotis cornibus Inachidos.</l>
<l n="21">et modo solvebam nostra de fronte corollas</l>
<l n="22">ponebamque tuis, Cynthia, temporibus;</l>
<l n="23">et modo gaudebam lapsos formare capillos;</l>
<l n="24">nunc furtiva cavis poma dabam manibus:</l>
<l n="25">omnia  quae ingrato largibar munera somno,</l>
<l n="26">munera de prono saepe voluta sinu;</l>
<l n="27">et quotiens raro duxti suspiria motu,</l>
<l n="28">obstupui vano credulus auspicio,</l>
<l n="29">ne qua tibi insolitos portarent visa timores,</l>
<l n="30">neve  quis invitam cogeret esse suam:</l>
<l n="31">donec diversas praecurrens luna fenestras,</l>
<l n="32">luna moraturis sedula luminibus,</l>
<l n="33">compositos levibus radiis patefecit ocellos.</l>
<l n="34">sic ait in molli fixa toro cubitum:</l>
<l n="35">'tandem  te nostro referens iniuria lecto</l>
<l n="36">alterius clausis expulit e foribus?</l>
<l n="37">namque ubi longa meae consumpsti tempora noctis,</l>
<l n="38">languidus exactis, ei mihi, sideribus?</l>
<l n="39">o utinam talis perducas, improbe, noctes,</l>
<l n="40">me  miseram qualis semper habere iubes!</l>
<l n="41">nam modo purpureo fallebam stamine somnum,</l>
<l n="42">rursus et Orpheae carmine, fessa, lyrae;</l>
<l n="43">interdum leviter mecum deserta querebar</l>
<l n="44">externo longas saepe in amore moras:</l>
<l n="45">dum  me iucundis lassam Sopor impulit alis.</l>
<l n="46">illa fuit lacrimis ultima cura meis.'</l>
</div>

<div type="textpart" subtype="poem" n="4">
<l n="1">Quid mihi tam multas laudando, Basse, puellas</l>
<l n="2">mutatum domina cogis abire mea?</l>
<l n="3">quid me non pateris vitae quodcumque sequetur</l>
<l n="4">hoc magis assueto ducere servitio?</l>
<l n="5">tu  licet Antiopae formam Nycteidos, et tu</l>
<l n="6">Spartanae referas laudibus Hermionae,</l>
<l n="7">et quascumque tulit formosi temporis aetas;</l>
<l n="8">Cynthia non illas nomen habere sinat:</l>
<l n="9">nedum, si levibus fuerit collata figuris,</l>
<l n="10">inferior  duro iudice turpis eat.</l>
<l n="11">haec sed forma mei pars est extrema furoris;</l>
<l n="12">sunt maiora, quibus, Basse, perire iuvat:</l>
<l n="13">ingenuus color et motis decor artubus et quae</l>
<l n="14">gaudia sub tacita discere veste libet.</l>
<l n="15">quo  magis et nostros contendis solvere amores,</l>
<l n="16">hoc magis accepta fallit uterque fide.</l>
<l n="17">non impune feres: sciet haec insana puella</l>
<l n="18">et tibi non tacitis vocibus hostis erit;</l>
<l n="19">nec tibi me post haec committet Cynthia nec te</l>
<l n="20">quaeret;  erit tanti criminis illa memor,</l>
<l n="21">et te circum omnis alias irata puellas</l>
<l n="22">differet: heu nullo limine carus eris.</l>
<l n="23">nullas illa suis contemnet fletibus aras,</l>
<l n="24">et quicumque sacer, qualis ubique, lapis.</l>
<l n="25">non  ullo gravius temptatur Cynthia damno</l>
<l n="26">quam sibi cum rapto cessat amore decus,</l>
<l n="27">praecipue nostro. maneat sic semper, adoro,</l>
<l n="28">nec quicquam ex illa quod querar inveniam!</l>
</div>

<div type="textpart" subtype="poem" n="5">
<l n="1">invide,  tu tandem voces compesce molestas</l>
<l n="2">et  sine nos cursu, quo sumus, ire pares!</l>
<l n="3">Quid tibi vis, insane? meae sentire furores?</l>
<l n="4">infelix, properas ultima nosse mala,</l>
<l n="5">et miser ignotos vestigia ferre per ignes,</l>
<l n="6">et bibere e tota toxica Thessalia.</l>
<l n="7">non est illa vagis similis collata puellis:</l>
<l n="8">molliter irasci non sciet illa tibi.</l>
<l n="9">quod si forte tuis non est contraria votis,</l>
<l n="10">at  tibi curarum milia quanta dabit!</l>
<l n="11">non tibi iam somnos, non illa relinquet ocellos:</l>
<l n="12">illa ferox animis alligat una viros.</l>
<l n="13">a, mea contemptus quotiens ad limina curres,</l>
<l n="14">cum tibi singultu fortia verba cadent,</l>
<l n="15">et  tremulus maestis orietur fletibus horror,</l>
<l n="16">et timor informem ducet in ore notam,</l>
<l n="17">et quaecumque voles fugient tibi verba querenti,</l>
<l n="18">nec poteris, qui sis aut ubi, nosse miser!</l>
<l n="19">tum grave servitium nostrae cogere puellae</l>
<l n="20">discere  et exclusum quid sit abire domum;</l>
<l n="21">nec iam pallorem totiens mirabere nostrum,</l>
<l n="22">aut cur sim toto corpore nullus ego.</l>
<l n="23">nec tibi nobilitas poterit succurrere amanti:</l>
<l n="24">nescit Amor priscis cedere imaginibus.</l>
<l n="25">quod  si parva tuae dederis vestigia culpae,</l>
<l n="26">quam cito de tanto nomine rumor eris!</l>
<l n="27">non ego tum potero solacia ferre roganti,</l>
<l n="28">cum mihi nulla mei sit medicina mali;</l>
<l n="29">sed pariter miseri socio cogemur amore</l>
<l n="30">alter  in alterius mutua flere sinu.</l>
<l n="31">quare, quid possit mea Cynthia, desine, Galle,</l>
<l n="32">quaerere: non impune illa rogata venit.</l>
</div>

<div type="textpart" subtype="poem" n="6">
<l n="1">Non ego nunc Hadriae vereor mare noscere tecum,</l>
<l n="2">Tulle, neque Aegaeo ducere vela salo,</l>
<l n="3">cum quo Rhipaeos possim conscendere montes</l>
<l n="4">ulteriusque domos vadere Memnonias;</l>
<l n="5">sed  me complexae remorantur verba puellae,</l>
<l n="6">mutatoque graves saepe colore preces.</l>
<l n="7">illa mihi totis argutat noctibus ignes,</l>
<l n="8">et queritur nullos esse relicta deos;</l>
<l n="9">illa meam mihi iam se denegat, illa minatur</l>
<l n="10">quae  solet ingrato tristis amica viro.</l>
<l n="11">his ego non horam possum durare querelis:</l>
<l n="12">ah pereat, si quis lentus amare potest!</l>
<l n="13">an mihi sit tanti doctas cognoscere Athenas</l>
<l n="14">atque Asiae veteres cernere divitias,</l>
<l n="15">ut  mihi deducta faciat convicia puppi</l>
<l n="16">Cynthia et insanis ora notet manibus,</l>
<l n="17">osculaque opposito dicat sibi debita vento,</l>
<l n="18">et nihil infido durius esse viro?</l>
<l n="19">tu patrui meritas conare anteire secures,</l>
<l n="20">et  vetera oblitis iura refer sociis.</l>
<l n="21">nam tua non aetas umquam cessavit amori,</l>
<l n="22">semper at armatae cura fuit patriae;</l>
<l n="23">et tibi non umquam nostros puer iste labores</l>
<l n="24">afferat et lacrimis omnia nota meis!</l>
<l n="25">me  sine, quem semper voluit fortuna iacere,</l>
<l n="26">huic animam extremam reddere nequitiae.</l>
<l n="27">multi longinquo periere in amore libenter,</l>
<l n="28">in quorum numero me quoque terra tegat.</l>
<l n="29">non ego sum laudi, non natus idoneus armis:</l>
<l n="30">hanc  me militiam fata subire volunt.</l>
<l n="31">at tu, seu mollis qua tendit Ionia, seu qua</l>
<l n="32">Lydia Pactoli tingit arata liquor,</l>
<l n="33">seu pedibus terras seu pontum remige carpes,</l>
<l n="34">ibis et accepti pars eris imperii:</l>
<l n="35">tum  tibi si qua mei veniet non immemor hora,</l>
<l n="36">vivere me duro sidere certus eris.</l>
</div>

<div type="textpart" subtype="poem" n="7">
<l n="1">Dum tibi Cadmeae dicuntur, Pontice, Thebae</l>
<l n="2">armaque fraternae tristia militiae,</l>
<l n="3">atque, ita sim felix, primo contendis Homero</l>
<l n="4">(sint modo fata tuis mollia carminibus),</l>
<l n="5">nos,  ut consuemus, nostros agitamus amores,</l>
<l n="6">atque aliquid duram quaerimus in dominam;</l>
<l n="7">nec tantum ingenio quantum servire dolori</l>
<l n="8">cogor et aetatis tempora dura queri.</l>
<l n="9">hic mihi conteritur vitae modus, haec mea famast,</l>
<l n="10">hinc  cupio nomen carminis ire mei.</l>
<l n="11">me laudent doctae m placuisse puellae,</l>
<l n="12">Pontice, et iniustas saepe tulisse minas;</l>
<l n="13">me legat assidue post haec neglectus amator,</l>
<l n="14">et prosint illi cognita nostra mala.</l>
<l n="15">te  quoque si certo puer hic concusserit arcu—</l>
<l n="16">quo nollem nostros me violasse deos!—</l>
<l n="17">longe castra tibi, longe miser agmina septem</l>
<l n="18">flebis in aeterno surda iacere situ;</l>
<l n="19">et frustra cupies mollem componere versum,</l>
<l n="20">nec  tibi subiciet carmina serus Amor.</l>
<l n="21">tum me non humilem mirabere saepe poetam,</l>
<l n="22">tunc ego Romanis praeferar ingeniis.</l>
<l n="23"><del>nec poterunt iuvenes nostro reticere sepulcro</del></l>
<l n="24"><del>'ardoris nostri magne poeta iaces.'</del></l>
<l n="25">tu  cave nostra tuo contemnas carmina fastu:</l>
<l n="26">saepe venit magno faenore tardus Amor.</l>
</div>

<div type="textpart" subtype="poem" n="8a">
<l n="1">Tune igitur demens, nec te mea cura moratur?</l>
<l n="2">an tibi sum gelida vilior Illyria?</l>
<l n="3">et tibi iam tanti, quicumquest, iste videtur,</l>
<l n="4">ut sine me vento quolibet ire velis?</l>
<l n="5">tune  audire potes vesani murmura ponti</l>
<l n="6">fortis, et in dura nave iacere potes?</l>
<l n="7">tu pedibus teneris positas fulcire pruinas,</l>
<l n="8">tu potes insolitas, Cynthia, ferre nives?</l>
<l n="9">o utinam hibernae duplicentur tempora brumae,</l>
<l n="10">et  sit iners tardis navita Vergiliis,</l>
<l n="11">nec tibi Tyrrhena solvatur funis harena,</l>
<l n="12">neve inimica meas elevet aura preces</l>
<l n="15">et  me defixum vacua patiatur in ora</l>
<l n="14">crudelem infesta saepe vocare manu!</l>
<l n="16">sed quocumque modo de me, periura, mereris,</l>
<l n="17">sit Galatea tuae non aliena viae;</l>
<l n="13">atque  ego non videam talis subsidere ventos,</l>
<l n="18">cum tibi provectas auferet unda rates,</l>
<l n="19">ut  te felici post victa Ceraunia remo</l>
<l n="20">accipiat placidis Oricos aequoribus.</l>
<l n="21">nam me non ullae poterunt corrumpere, de te</l>
<l n="22">quin ego, vita, tuo limine verba querar;</l>
<l n="23">nec me deficiet nautas rogitare citatos</l>
<l n="24">'dicite, quo portu clausa puella meast?',</l>
<l n="25">et  dicam 'licet Artaciis considat in oris,</l>
<l n="26">et licet Hylaeis, illa futura meast.'</l>
</div>

<div type="textpart" subtype="poem" n="8b">
<l n="27">Hic erit! hic iurata manet! rumpantur iniqui!</l>
<l n="28">vicimus: assiduas non tulit illa preces.</l>
<l n="29">falsa licet cupidus deponat gaudia livor:</l>
<l n="30">destitit  ire novas Cynthia nostra vias.</l>
<l n="31">illi carus ego et per me carissima Roma</l>
<l n="32">dicitur, et sine me dulcia regna negat.</l>
<l n="33">illa vel angusto mecum requiescere lecto</l>
<l n="34">et quocumque modo maluit esse mea,</l>
<l n="35">quam  sibi dotatae regnum vetus Hippodamiae,</l>
<l n="36">et quas Elis opes apta pararat equis.</l>
<l n="37">quamvis magna daret, quamvis maiora daturus,</l>
<l n="38">non tamen illa meos fugit avara sinus.</l>
<l n="39">hanc ego non auro, non Indis flectere conchis,</l>
<l n="40">sed  potui blandi carminis obsequio.</l>
<l n="41">sunt igitur Musae, neque amanti tardus Apollo,</l>
<l n="42">quis ego fretus amo: Cynthia rara meast!</l>
<l n="43">nunc mihi summa licet contingere sidera plantis:</l>
<l n="44">sive dies seu nox venerit, illa meast!</l>
<l n="45">nec  mihi rivalis certos subducet amores:</l>
<l n="46">ista meam norit gloria canitiem.</l>
</div>

<div type="textpart" subtype="poem" n="9">
<l n="1">Dicebam tibi venturos, irrisor, amores,</l>
<l n="2">nec tibi perpetuo libera verba fore:</l>
<l n="3">ecce iaces supplexque venis ad iura puellae,</l>
<l n="4">et tibi nunc quaevis imperat empta modo.</l>
<l n="5">non  me Chaoniae vincant in amore columbae</l>
<l n="6">dicere, quos iuvenes quaeque puella domet.</l>
<l n="7">me dolor et lacrimae merito fecere peritum:</l>
<l n="8">atque utinam posito dicar amore rudis!</l>
<l n="9">quid tibi nunc misero prodest grave dicere carmen</l>
<l n="10">aut  Amphioniae moenia flere lyrae?</l>
<l n="11">plus in amore valet Mimnermi versus Homero:</l>
<l n="12">carmina mansuetus lenia quaerit Amor.</l>
<l n="13">i quaeso et tristis istos sepone libellos,</l>
<l n="14">et cane quod quaevis nosse puella velit!</l>
<l n="15">quid  si non esset facilis tibi copia! nunc tu</l>
<l n="16">insanus medio flumine quaeris aquam.</l>
<l n="17">necdum etiam palles, vero nec tangeris igni:</l>
<l n="18">haec est venturi prima favilla mali.</l>
<l n="19">tum magis Armenias cupies accedere tigres</l>
<l n="20">et  magis infernae vincula nosse rotae,</l>
<l n="21">quam pueri totiens arcum sentire medullis</l>
<l n="22">et nihil iratae posse negare tuae.</l>
<l n="23">nullus Amor cuiquam facilis ita praebuit alas,</l>
<l n="24">ut non alterna presserit ille manu.</l>
<l n="25">nec  te decipiat, quod sit satis illa parata:</l>
<l n="26">acrius illa subit, Pontice, si qua tuast,</l>
<l n="27">quippe ubi non liceat vacuos seducere ocellos,</l>
<l n="28">nec vigilare alio limine cedat Amor.</l>
<l n="29">qui non ante patet, donec manus attigit ossa:</l>
<l n="30">quisquis  es, assiduas tu fuge blanditias!</l>
<l n="31">illis et silices et possint cedere quercus,</l>
<l n="32">nedum tu possis, spiritus iste levis.</l>
<l n="33">quare, si pudor est, quam primum errata fatere:</l>
<l n="34">dicere quo pereas saepe in amore levat.</l>
</div>

<div type="textpart" subtype="poem" n="10">
<l n="1">O iucunda quies, primo cum testis amori</l>
<l n="2">affueram vestris conscius in lacrimis!</l>
<l n="3">o noctem meminisse mihi iucunda voluptas,</l>
<l n="4">o quotiens votis illa vocanda meis,</l>
<l n="5">cum  te complexa morientem, Galle, puella</l>
<l n="6">vidimus et longa ducere verba mora!</l>
<l n="7">quamvis labentis premeret mihi somnus ocellos</l>
<l n="8">et mediis caelo Luna ruberet equis,</l>
<l n="9">non tamen a vestro potui secedere lusu:</l>
<l n="10">tantus  in alternis vocibus ardor erat.</l>
<l n="11">sed quoniam non es veritus concredere nobis,</l>
<l n="12">accipe commissae munera laetitiae:</l>
<l n="13">non m vestros didici reticere dolores,</l>
<l n="14">est quiddam in nobis maius, amice, fide.</l>
<l n="15">possum  ego diversos iterum coniungere amantes,</l>
<l n="16">et dominae tardas possum aperire fores;</l>
<l n="17">et possum alterius curas sanare recentis,</l>
<l n="18">nec levis in verbis est medicina meis.</l>
<l n="19">Cynthia me docuit, semper quae cuique petenda</l>
<l n="20">quaeque  cavenda forent: non nihil egit Amor.</l>
<l n="21">tu cave ne tristi cupias pugnare puellae,</l>
<l n="22">neve superba loqui, neve tacere diu;</l>
<l n="23">neu, si quid petiit, ingrata fronte negaris,</l>
<l n="24">neu tibi pro vano verba benigna cadant.</l>
<l n="25">irritata  venit, quando contemnitur illa,</l>
<l n="26">nec meminit iustas ponere laesa minas:</l>
<l n="27">at quo sis humilis magis et subiectus amori,</l>
<l n="28">hoc magis effectu saepe fruare bono.</l>
<l n="29">is poterit felix una remanere puella,</l>
<l n="30">qui numquam vacuo pectore liber erit.</l>
</div>

<div type="textpart" subtype="poem" n="11">
<l n="1">Ecquid te mediis cessantem, Cynthia, Baiis,</l>
<l n="2">qua iacet Herculeis semita litoribus,</l>
<l n="3">et modo Thesproti mirantem subdita regno</l>
<l n="4">proxima Misenis aequora nobilibus,</l>
<l n="5">nostri  cura subit memores adducere noctes?</l>
<l n="6">ecquis in extremo restat amore locus?</l>
<l n="7">an te nescio quis simulatis ignibus hostis</l>
<l n="8">sustulit e nostris, Cynthia, carminibus,</l>
<l n="15">ut  solet amoto labi custode puella,</l>
<l n="10">perfida communis nec meminisse deos?</l>
<l n="9">atque  utinam mage te remis confisa minutis</l>
<l n="11">parvula Lucrina cumba moretur aqua,</l>
<l n="12">aut teneat clausam tenui Teuthrantis in unda</l>
<l n="13">alternae facilis cedere lympha manu,</l>
<l n="14">quam vacet alterius blandos audire susurros</l>
<l n="16">molliter in tacito litore compositam!</l>
<l n="17">non  quia perspecta non es mihi cognita fama,</l>
<l n="18">sed quod in hac omnis parte timetur amor.</l>
<l n="19">ignosces igitur, si quid tibi triste libelli</l>
<l n="20">attulerint  nostri: culpa timoris erit.</l>
<l n="21">ah mihi non maior carae custodia matris</l>
<l n="22">aut sine te vitae cura sit ulla meae!</l>
<l n="23">tu mihi sola domus, tu, Cynthia, sola parentes,</l>
<l n="24">omnia tu nostrae tempora laetitiae.</l>
<l n="25">seu  tristis veniam seu contra laetus amicis,</l>
<l n="26">quicquid ero, dicam 'Cynthia causa fuit.'</l>
<l n="27">tu modo quam primum corruptas desere Baias:</l>
<l n="28">multis ista dabunt litora discidium,</l>
<l n="29">litora quae fuerunt castis inimica puellis:</l>
<l n="30">ah pereant Baiae, crimen amoris, aquae!</l>
</div>

<div type="textpart" subtype="poem" n="12">
<l n="1">Quid mihi desidiae non cessas fingere crimen,</l>
<l n="2">quod faciat nobis Cynthia, Roma, moram?</l>
<l n="3">tam multa illa meo divisast milia lecto,</l>
<l n="4">quantum Hypanis Veneto dissidet Eridano;</l>
<l n="5">nec  mihi consuetos amplexu nutrit amores</l>
<l n="6">Cynthia, nec nostra dulcis in aure sonat.</l>
<l n="7">olim gratus eram: non ullo tempore cuiquam</l>
<l n="8">contigit ut simili posset amare fide.</l>
<l n="9">invidiae fuimus: num me deus obruit? an quae</l>
<l n="10">lecta  Prometheis dividit herba iugis?</l>
<l n="11">non sum ego qui fueram: mutat via longa puellas.</l>
<l n="12">quantus in exiguo tempore fugit amor!</l>
<l n="13">nunc primum longas s cognoscere noctes</l>
<l n="14">cogor et ipse meis auribus esse gravis.</l>
<l n="15">felix,  qui potuit praesenti flere puellae</l>
<l n="16">(non nihil aspersus gaudet Amor lacrimis),</l>
<l n="17">aut, si despectus, potuit mutare calores</l>
<l n="18">(sunt quoque translato gaudia servitio).</l>
<l n="19">mi neque amare aliam neque ab hac desistere fas est:</l>
<l n="20">Cynthia prima fuit, Cynthia finis erit.</l>
</div>

<div type="textpart" subtype="poem" n="13">
<l n="1">Tu, quod saepe soles, nostro laetabere casu,</l>
<l n="2">Galle, quod abrepto s amore vacem.</l>
<l n="3">at non ipse tuas imitabor, perfide, voces:</l>
<l n="4">fallere te numquam, Galle, puella velit.</l>
<l n="5">dum  tibi deceptis augetur fama puellis,</l>
<l n="6">certus et in nullo quaeris amore moram,</l>
<l n="7">perditus in quadam tardis pallescere curis</l>
<l n="8">incipis, et primo lapsus abire gradu.</l>
<l n="9">haec erit illarum contempti poena doloris:</l>
<l n="10">multarum  miseras exiget una vices.</l>
<l n="11">haec tibi vulgaris istos compescet amores,</l>
<l n="12">nec nova quaerendo semper amicus eris.</l>
<l n="13">haec non sum rumore malo, non augure doctus;</l>
<l n="14">vidi ego: me quaeso teste negare potes?</l>
<l n="15">vidi  ego te toto vinctum languescere collo</l>
<l n="16">et flere iniectis, Galle, diu manibus,</l>
<l n="17">et cupere optatis animam deponere labris,</l>
<l n="18">et quae deinde meus celat, amice, pudor.</l>
<l n="19">non ego complexus potui diducere vestros:</l>
<l n="20">tantus  erat demens inter utrosque furor.</l>
<l n="21">non sic Haemonio Salmonida mixtus Enipeo</l>
<l n="22">Taenarius facili pressit amore deus,</l>
<l n="23">nec sic caelestem flagrans amor Herculis Heben</l>
<l n="24">sensit ab Oetaeis gaudia prima rogis.</l>
<l n="25">una  dies omnis potuit praecurrere amantes:</l>
<l n="26">nam tibi non tepidas subdidit illa faces,</l>
<l n="27">nec tibi praeteritos passast succedere fastus,</l>
<l n="28">nec sinet: addictum te tuus ardor aget.</l>
<l n="29">nec mirum, cum sit Iove dignae proxima Ledae</l>
<l n="30">et  Ledae partu gratior, una tribus;</l>
<l n="31">illa sit Inachiis et blandior heroinis,</l>
<l n="32">illa suis verbis cogat amare Iovem.</l>
<l n="33">tu vero quoniam semel es periturus amore,</l>
<l n="34">utere: non alio limine dignus eras.</l>
<l n="35">qui  tibi sit felix, quoniam novus incidit, error;</l>
<l n="36">et quotcumque voles, una sit ista tibi.</l>
</div>

<div type="textpart" subtype="poem" n="14">
<l n="1">Tu licet abiectus Tiberina molliter unda</l>
<l n="2">Lesbia Mentoreo vina bibas opere,</l>
<l n="3">et modo tam celeris mireris currere lintres</l>
<l n="4">et modo tam tardas funibus ire rates;</l>
<l n="5">et  nemus omne satas intendat vertice silvas,</l>
<l n="6">urgetur quantis Caucasus arboribus;</l>
<l n="7">non tamen ista meo valeant contendere amori:</l>
<l n="8">nescit Amor magnis cedere divitiis.</l>
<l n="9">nam sive optatam mecum trahit illa quietem,</l>
<l n="10">seu  facili totum ducit amore diem,</l>
<l n="11">tum mihi Pactoli veniunt sub tecta liquores,</l>
<l n="12">et legitur Rubris gemma sub aequoribus;</l>
<l n="13">tum mihi cessuros spondent mea gaudia reges:</l>
<l n="14">quae maneant, dum me fata perire volent!</l>
<l n="15">nam  quis divitiis adverso gaudet Amore?</l>
<l n="16">nulla mihi tristi praemia sint Venere!</l>
<l n="17">illa potest magnas heroum infringere vires,</l>
<l n="18">illa etiam duris mentibus esse dolor:</l>
<l n="19">illa neque Arabium metuit transcendere limen</l>
<l n="20">nec  timet ostrino, Tulle, subire toro,</l>
<l n="21">et miserum toto iuvenem versare cubili:</l>
<l n="22">quid relevant variis serica textilibus?</l>
<l n="23">quae mihi dum placata aderit, non ulla verebor</l>
<l n="24">regna vel Alcinoi munera despicere.</l>
</div>

<div type="textpart" subtype="poem" n="15">
<l n="1">Saepe ego multa tuae levitatis dura timebam,</l>
<l n="2">hac tamen excepta, Cynthia, perfidia.</l>
<l n="3">aspice me quanto rapiat fortuna periclo!</l>
<l n="4">tu tamen in nostro lenta timore venis;</l>
<l n="5">et  potes hesternos manibus componere crines</l>
<l n="6">et longa faciem quaerere desidia,</l>
<l n="7">nec minus Eois pectus variare lapillis,</l>
<l n="8">ut formosa novo quae parat ire viro.</l>
<l n="9">at non sic Ithaci digressu mota Calypso</l>
<l n="10">desertis  olim fleverat aequoribus:</l>
<l n="11">multos illa dies incomptis maesta capillis</l>
<l n="12">sederat, iniusto multa locuta salo,</l>
<l n="13">et quamvis numquam post haec visura, dolebat</l>
<l n="14">illa tamen, longae conscia laetitiae.</l>
<l n="17">nec  sic Aesoniden rapientibus anxia ventis</l>
<l n="16">Hypsipyle vacuo constitit in thalamo:</l>
<l n="18">Hypsipyle nullos post illos sensit amores,</l>
<l n="20">ut  semel Haemonio tabuit hospitio.</l>
<l n="19">coniugis Euadne miseros elata per ignes</l>
<l n="21">occidit, Argivae fama pudicitiae.</l>
<l n="15">Alphesiboea  suos ultast pro coniuge fratres,</l>
<l n="22">sanguinis et cari vincula rupit amor.</l>
<l n="23">quarum  nulla tuos potuit convertere mores,</l>
<l n="24">tu quoque uti fieres nobilis historia.</l>
<l n="25">desine iam revocare tuis periuria verbis,</l>
<l n="26">Cynthia, et oblitos parce movere deos;</l>
<l n="27">audax ah nimium, nostro dolitura periclo,</l>
<l n="28">si quid forte tibi durius inciderit!</l>
<l n="29">alta prius retro labentur flumina ponto,</l>
<l n="30">annus  et inversas duxerit ante vices,</l>
<l n="31">quam tua sub nostro mutetur pectore cura:</l>
<l n="32">sis quodcumque voles, non aliena tamen.</l>
<l n="33">tam tibi ne viles isti videantur ocelli,</l>
<l n="34">per quos saepe mihi credita perfidiast!</l>
<l n="35">hos  tu iurabas, si quid mentita fuisses,</l>
<l n="36">ut tibi suppositis exciderent manibus:</l>
<l n="37">et contra magnum potes hos attollere Solem,</l>
<l n="38">nec tremis admissae conscia nequitiae?</l>
<l n="39">quis te cogebat multos pallere colores</l>
<l n="40">et  fletum invitis ducere luminibus?</l>
<l n="41">quis ego nunc pereo, similis moniturus amantes</l>
<l n="42">non ullis tutum credere blanditiis.</l>
</div>

<div type="textpart" subtype="poem" n="16">
<l n="1">Quae fueram magnis olim patefacta triumphis,</l>
<l n="2">ianua Patriciae vota Pudicitiae,</l>
<l n="3">cuius inaurati celebrarunt limina currus,</l>
<l n="4">captorum lacrimis umida supplicibus,</l>
<l n="5">nunc  ego, nocturnis potorum saucia rixis,</l>
<l n="6">pulsata indignis saepe queror manibus,</l>
<l n="7">et mihi non desunt turpes pendere corollae</l>
<l n="8">semper et exclusi signa iacere faces.</l>
<l n="9">nec possum infamis dominae defendere voces,</l>
<l n="10">nobilis  obscenis tradita carminibus;</l>
<l n="11">nec tamen illa suae revocatur parcere famae,</l>
<l n="12">turpior et saecli vivere luxuria.</l>
<l n="13">has inter gravius cogor deflere querelas,</l>
<l n="14">supplicis a longis tristior excubiis.</l>
<l n="15">ille  meos numquam patitur requiescere postes,</l>
<l n="16">arguta referens carmina blanditia:</l>
<l n="17">'ianua vel domina penitus crudelior ipsa,</l>
<l n="18">quid mihi tam duris clausa taces foribus?</l>
<l n="19">cur numquam reserata meos admittis amores,</l>
<l n="20">nescia  furtivas reddere mota preces?</l>
<l n="21">nullane finis erit nostro concessa dolori,</l>
<l n="22">turpis et in tepido limine somnus erit?</l>
<l n="23">me mediae noctes, me sidera prona iacentem,</l>
<l n="24">frigidaque Eoo me dolet aura gelu.</l>
<l n="27">o  utinam traiecta cava mea vocula rima</l>
<l n="26">percussas dominae vertat in auriculas!</l>
<l n="28">sit licet et saxo patientior illa Sicano,</l>
<l n="30">sit  licet et ferro durior et chalybe,</l>
<l n="29">non tamen illa suos poterit compescere ocellos,</l>
<l n="31">surget et invitis spiritus in lacrimis.</l>
<l n="32">nunc iacet alterius felici nixa lacerto,</l>
<l n="33">at mea nocturno verba cadunt Zephyro.</l>
<l n="35">sed  tu sola mei, tu maxima causa doloris,</l>
<l n="34">victa meis numquam, ianua, muneribus,</l>
<l n="25">tu  sola humanos numquam miserata dolores</l>
<l n="36">respondes tacitis mutua cardinibus.</l>
<l n="37">te  non ulla meae laesit petulantia linguae;</l>
<l n="38">quae solet irato dicere tanta ioco,</l>
<l n="39">ut me tam longa raucum patiare querela</l>
<l n="40">sollicitas  trivio pervigilare moras?</l>
<l n="41">at tibi saepe novo deduxi carmina versu,</l>
<l n="42">osculaque innixus pressa dedi gradibus.</l>
<l n="43">ante tuos quotiens verti me, perfida, postes,</l>
<l n="44">debitaque occultis vota tuli manibus!'</l>
<l n="45">haec  ille et si quae miseri novistis amantes,</l>
<l n="46">et matutinis obstrepit alitibus.</l>
<l n="47">sic ego nunc dominae vitiis et semper amantis</l>
<l n="48">fletibus alterna differor invidia.</l>
</div>

<div type="textpart" subtype="poem" n="17">
<l n="1">Et merito, quoniam potui fugisse puellam,</l>
<l n="2">nunc ego desertas alloquor alcyonas.</l>
<l n="3">nec mihi Cassiope salvo visura carinam,</l>
<l n="4">omniaque ingrato litore vota cadunt.</l>
<l n="5">quin  etiam absenti prosunt tibi, Cynthia, venti:</l>
<l n="6">aspice, quam saevas increpat aura minas.</l>
<l n="7">nullane placatae veniet fortuna procellae?</l>
<l n="8">haecine parva meum funus harena teget?</l>
<l n="9">tu tamen in melius saevas converte querelas:</l>
<l n="10">sat  tibi sit poenae nox et iniqua vada.</l>
<l n="11">an poteris siccis mea fata reposcere ocellis,</l>
<l n="12">ossaque nulla tuo nostra tenere sinu?</l>
<l n="13">ah pereat, quicumque rates et vela paravit</l>
<l n="14">primus et invito gurgite fecit iter!</l>
<l n="15">nonne  fuit levius dominae pervincere mores</l>
<l n="16">(quamvis dura, tamen rara puella fuit),</l>
<l n="17">quam sic ignotis circumdata litora silvis</l>
<l n="18">cernere et optatos quaerere Tyndaridas?</l>
<l n="19">illic si qua meum sepelissent fata dolorem,</l>
<l n="20">ultimus  et posito staret amore lapis,</l>
<l n="21">illa meo caros donasset funere crines,</l>
<l n="22">molliter et tenera poneret ossa rosa;</l>
<l n="23">illa meum extremo clamasset pulvere nomen,</l>
<l n="24">ut mihi non ullo pondere terra foret.</l>
<l n="25">at  vos, aequoreae formosa Doride natae,</l>
<l n="26">candida felici solvite vela choro:</l>
<l n="27">si quando vestras labens Amor attigit undas,</l>
<l n="28">mansuetis socio parcite litoribus.</l>
</div>

<div type="textpart" subtype="poem" n="18">
<l n="1">Haec certe deserta loca et taciturna querenti,</l>
<l n="2">et vacuum Zephyri possidet aura nemus.</l>
<l n="3">hic licet occultos proferre impune dolores,</l>
<l n="4">si modo sola queant saxa tenere fidem.</l>
<l n="5">unde  tuos primum repetam, mea Cynthia, fastus?</l>
<l n="6">quod mihi das flendi, Cynthia, principium?</l>
<l n="7">qui modo felicis inter numerabar amantes,</l>
<l n="8">nunc in amore tuo cogor habere notam.</l>
<l n="9">quid tantum merui? quae te mihi crimina mutant?</l>
<l n="10">an  nova tristitiae causa puella tuae?</l>
<l n="11">sic mihi te referas, levis, ut non altera nostro</l>
<l n="12">limine formosos intulit ulla pedes.</l>
<l n="13">quamvis multa tibi dolor hic meus aspera debet,</l>
<l n="14">non ita saeva tamen venerit ira mea,</l>
<l n="15">ut  tibi sim merito semper furor, et tua flendo</l>
<l n="16">lumina deiectis turpia sint lacrimis.</l>
<l n="17">an quia parva damus mutato signa colore,</l>
<l n="18">et non ulla meo clamat in ore fides?</l>
<l n="19">vos eritis testes, si quos habet arbor amores,</l>
<l n="20">fagus  et Arcadio pinus amica deo.</l>
<l n="21">ah quotiens vestras resonant mea verba sub umbras,</l>
<l n="22">scribitur et teneris Cynthia corticibus!</l>
<l n="23">ah tua quot peperit nobis iniuria curas,</l>
<l n="24">quae m tacitis cognita sunt foribus!</l>
<l n="25">omnia  consuevi timidus perferre superbae</l>
<l n="26">iussa neque arguto facta dolore queri.</l>
<l n="27">pro quo continui montes et frigida rupes</l>
<l n="28">et datur inculto tramite dura quies;</l>
<l n="29">et quodcumque meae possunt narrare querelae,</l>
<l n="30">cogor  ad argutas dicere s aves.</l>
<l n="31">sed qualiscumque's, resonent mihi 'Cynthia' silvae,</l>
<l n="32">nec deserta tuo nomine saxa vacent.</l>
</div>

<div type="textpart" subtype="poem" n="19">
<l n="1">Non ego nunc tristis vereor, mea Cynthia, Manes,</l>
<l n="2">nec moror extremo debita fata rogo;</l>
<l n="3">sed ne forte tuo careat mihi funus amore,</l>
<l n="4">hic timor est ipsis durior exsequiis.</l>
<l n="5">non  adeo leviter nostris puer haesit ocellis,</l>
<l n="6">ut meus oblito pulvis amore vacet.</l>
<l n="7">illic Phylacides iucundae coniugis heros</l>
<l n="8">non potuit caecis immemor esse locis,</l>
<l n="9">sed cupidus falsis attingere gaudia palmis</l>
<l n="10">Thessalis  antiquam venerat umbra domum.</l>
<l n="11">illic quidquid ero, semper tua dicar imago:</l>
<l n="12">traicit et fati litora magnus amor.</l>
<l n="13">illic formosae veniant chorus heroinae,</l>
<l n="14">quas dedit Argivis Dardana praeda viris:</l>
<l n="15">quarum  nulla tua fuerit mihi, Cynthia, forma</l>
<l n="16">gratior et (Tellus hoc ita iusta sinat)</l>
<l n="17">quamvis te longae remorentur fata senectae,</l>
<l n="18">cara tamen lacrimis ossa futura meis.</l>
<l n="19">quae tu viva mea possis sentire favilla!</l>
<l n="20">tum  mihi non ullo mors sit amara loco.</l>
<l n="21">quam vereor, ne te contempto, Cynthia, busto</l>
<l n="22">abstrahat a nostro pulvere iniquus Amor,</l>
<l n="23">cogat et invitam lacrimas siccare cadentis!</l>
<l n="24">flectitur assiduis certa puella minis.</l>
<l n="25">quare,  dum licet, inter nos laetemur amantes:</l>
<l n="26">non satis est ullo tempore longus amor.</l>
</div>

<div type="textpart" subtype="poem" n="20">
<l n="1">Hoc pro continuo te, Galle, monemus amore,</l>
<l n="2">quod tibi ne vacuo defluat ex animo:</l>
<l n="3">saepe imprudenti fortuna occurrit amanti:</l>
<l n="4">crudelis Minyis sic erat Ascanius.</l>
<l n="5">est  tibi non infra specie, non nomine dispar,</l>
<l n="6">Theiodamanteo proximus ardor Hylae:</l>
<l n="7">huic tu, sive leges Umbrae rate flumina silvae,</l>
<l n="8">sive Aniena tuos tinxerit unda pedes,</l>
<l n="9">sive Gigantei spatiabere litoris ora,</l>
<l n="10">sive  ubicumque vago fluminis hospitio,</l>
<l n="11">Nympharum semper cupidas defende rapinas</l>
<l n="12">(non minor Ausoniis est amor Adryasin);</l>
<l n="13">ne tibi sit duros montes et frigida saxa,</l>
<l n="14">Galle, neque expertos semper adire lacus.</l>
<l n="15">quae  miser ignotis error perpessus in oris</l>
<l n="16">Herculis indomito fleverat Ascanio.</l>
<l n="17">namque ferunt olim Pagasae navalibus Argo</l>
<l n="18">egressam longe Phasidos isse viam,</l>
<l n="19">et iam praeteritis labentem Athamantidos undis</l>
<l n="20">Mysorum  scopulis applicuisse ratem.</l>
<l n="21">hic manus heroum, placidis ut constitit oris,</l>
<l n="22">mollia composita litora fronde tegit.</l>
<l n="23">at comes invicti iuvenis processerat ultra</l>
<l n="24">raram sepositi quaerere fontis aquam.</l>
<l n="25">hunc  duo sectati fratres, Aquilonia proles</l>
<l n="26">(nunc superat Zetes, nunc superat Calais),</l>
<l n="27">oscula suspensis instabant carpere plantis,</l>
<l n="28">oscula et alterna ferre supina fuga.</l>
<l n="29">ille sed extrema pendentes ludit in ala</l>
<l n="30">et  volucris ramo summovet insidias.</l>
<l n="31">iam Pandioniae cessit genus Orithyiae:</l>
<l n="32">ah dolor! ibat Hylas, ibat Hamadryasin.</l>
<l n="33">hic erat Arganthi Pege sub vertice montis,</l>
<l n="34">grata domus Nymphis umida Thyniasin,</l>
<l n="35">quam  supra nulli pendebant debita curae</l>
<l n="36">roscida desertis poma sub arboribus,</l>
<l n="37">et circum irriguo surgebant lilia prato</l>
<l n="38">candida purpureis mixta papaveribus.</l>
<l n="39">quae modo decerpens tenero pueriliter ungui</l>
<l n="40">proposito  florem praetulit officio,</l>
<l n="41">et modo formosis incumbens nescius undis</l>
<l n="42">errorem blandis tardat imaginibus.</l>
<l n="43">tandem haurire parat demissis flumina palmis</l>
<l n="44">innixus dextro plena trahens umero.</l>
<l n="45">cuius  ut accensae Dryades candore puellae</l>
<l n="46">miratae solitos destituere choros</l>
<l n="47">prolapsum et leviter facili traxere liquore,</l>
<l n="48">tum sonitum rapto corpore fecit Hylas.</l>
<l n="49">cui procul Alcides ter 'Hyla!' respondet: at illi</l>
<l n="50">nomen  ab extremis montibus aura refert.</l>
<l n="51">his, o Galle, tuos monitus servabis amores,</l>
<l n="52">formosum ni vis perdere rursus Hylan.</l>
</div>

<div type="textpart" subtype="poem" n="21">
<l n="1">Tu, qui consortem properas evadere casum,</l>
<l n="2">miles ab Etruscis saucius aggeribus,</l>
<l n="3">quid nostro gemitu turgentia lumina torques?</l>
<l n="4">pars ego sum vestrae proxima militiae.</l>
<l n="5">sic  te servato possint gaudere parentes,</l>
<l n="6">haec soror acta tuis sentiat e lacrimis:</l>
<l n="7">Gallum per medios ereptum Caesaris enses</l>
<l n="8">effugere ignotas non potuisse manus;</l>
<l n="9">et quaecumque super dispersa invenerit ossa</l>
<l n="10">montibus Etruscis, haec sciat esse mea.</l>
</div>

<div type="textpart" subtype="poem" n="22">
<l n="1">Qualis et unde genus, qui sint mihi, Tulle, Penates,</l>
<l n="2">quaeris pro nostra semper amicitia.</l>
<l n="3">si Perusina tibi patriae sunt nota sepulcra,</l>
<l n="4">Italiae duris funera temporibus,</l>
<l n="5">cum Romana suos egit discordia cives—</l>
<l n="6">sic mihi praecipue, pulvis Etrusca, dolor,</l>
<l n="7">tu proiecta mei perpessa's membra propinqui,</l>
<l n="8">tu nullo miseri contegis ossa solo—</l>
<l n="9">proxima suppositos contingens Umbria campos</l>
<l n="10">me genuit terris fertilis uberibus.</l>
</div>
</div>
<div type="textpart" subtype="book" n="2">
<div type="textpart" subtype="poem" n="1">
<l n="1">Quaeritis, unde mihi totiens scribantur amores,</l>
<l n="2">unde meus veniat mollis in ore liber.</l>
<l n="3">non haec Calliope, non haec mihi cantat Apollo.</l>
<l n="4">ingenium nobis ipsa puella facit.</l>
<l n="5">sive illam Cois fulgentem incedere cogis,</l>
<l n="6">hac totum e Coa veste volumen erit;</l>
<l n="7">seu vidi ad frontem sparsos errare capillos,</l>
<l n="8">gaudet laudatis ire superba comis;</l>
<l n="9">sive lyrae carmen digitis percussit eburnis,</l>
<l n="10">miramur, facilis ut premat arte manus;</l>
<l n="11">seu cum poscentis somnum declinat ocellos,</l>
<l n="12">invenio causas mille poeta novas;</l>
<l n="13">seu nuda erepto mecum luctatur amictu,</l>
<l n="14">tum vero longas condimus Iliadas;</l>
<l n="15">seu quidquid fecit sive est quodcumque locuta,</l>
<l n="16">maxima de nihilo nascitur historia.</l>
<l n="17">quod mihi si tantum, Maecenas, fata dedissent,</l>
<l n="18">ut possem heroas ducere in arma manus,</l>
<l n="19">non ego Titanas canerem, non Ossan Olympo</l>
<l n="20">impositam, ut caeli Pelion esset iter,</l>
<l n="21">nec veteres Thebas, nec Pergama nomen Homeri,</l>
<l n="22">Xerxis et imperio bina coisse vada,</l>
<l n="23">regnave prima Remi aut animos Carthaginis altae,</l>
<l n="24">Cimbrorumque minas et bene facta Mari:</l>
<l n="25">bellaque resque tui memorarem Caesaris, et tu</l>
<l n="26">Caesare sub magno cura secunda fores.</l>
<l n="27">nam quotiens Mutinam aut civilia busta Philippos</l>
<l n="28">aut canerem Siculae classica bella fugae,</l>
<l n="29">eversosque focos antiquae gentis Etruscae,</l>
<l n="30">et Ptolomaeei litora capta Phari,</l>
<l n="31">aut canerem Aegyptum et Nilum, cum attractus in urbem</l>
<l n="32">septem captivis debilis ibat aquis,</l>
<l n="33">aut regum auratis circumdata colla catenis,</l>
<l n="34">Actiaque in Sacra currere rostra Via;</l>
<l n="35">te mea Musa illis semper contexeret armis,</l>
<l n="36">et sumpta et posita pace fidele caput:</l>
<l n="37">Theseus infernis, superis testatur Achilles,</l>
<l n="38">hic Ixioniden, ille Menoetiaden.</l>
<l n="39"><gap reason="omitted"/></l>
<l n="40">sed neque Phlegraeos Iovis Enceladique tumultus</l>
<l n="41">intonet angusto pectore Callimachus,</l>
<l n="42">nec mea conveniunt duro praecordia versu</l>
<l n="43">Caesaris in Phrygios condere nomen avos.</l>
<l n="44">navita de ventis, de tauris narrat arator,</l>
<l n="45">enumerat miles vulnera, pastor ovis;</l>
<l n="46">nos contra angusto versantes proelia lecto:</l>
<l n="47">qua pote quisque, in ea conterat arte diem.</l>
<l n="48">laus in amore mori: laus altera, si datur uno</l>
<l n="49">posse frui: fruar o s amore meo!</l>
<l n="50"> si memini, solet illa levis culpare puellas,</l>
<l n="51">et totam ex Helena non probat Iliada.</l>
<l n="52">seu mihi sunt tangenda novercae pocula Phaedrae,</l>
<l n="53">pocula privigno non nocitura suo,</l>
<l n="54">seu mihi Circaeo pereundum est gramine, sive</l>
<l n="55">Colchis Iolciacis urat aena focis,</l>
<l n="56">una meos quoniam praedata est femina sensus,</l>
<l n="57">ex hac ducentur funera nostra domo.</l>
<l n="58">omnis humanos sanat medicina dolores:</l>
<l n="59">s amor morbi non amat artificem.</l>
<l n="60">tarda Philoctetae sanavit crura Machaon,</l>
<l n="61">Phoenicis Chiron lumina Phillyrides,</l>
<l n="62">et deus exstinctum Cressis Epidaurius herbis</l>
<l n="63">restituit patriis Androgeona focis,</l>
<l n="64">Mysus et Haemonia iuvenis qua cuspide vulnus</l>
<l n="65">senserat, hac ipsa cuspide sensit opem.</l>
<l n="66">hoc si quis vitium poterit mihi demere, s</l>
<l n="67">Tantalea poterit tradere poma manu;</l>
<l n="68">dolia virgineis idem ille repleverit urnis,</l>
<l n="69">ne tenera assidua colla graventur aqua;</l>
<l n="70">idem Caucasia solvet de rupe Promethei</l>
<l n="71">bracchia et a medio pectore pellet avem.</l>
<l n="72">quandocumque igitur vitam mea fata reposcent,</l>
<l n="73">et breve in exiguo marmore nomen ero,</l>
<l n="74">Maecenas, nostrae spes invidiosa iuventae,</l>
<l n="75">et vitae et morti gloria iusta meae,</l>
<l n="76">si te forte meo ducet via proxima busto,</l>
<l n="77">esseda caelatis siste Britanna iugis,</l>
<l n="78">taliaque illacrimans mutae iace verba favillae:</l>
<l n="79">'Huic misero fatum dura puella fuit.'</l>
</div>

<div type="textpart" subtype="poem" n="2">
<l n="1">Liber eram et vacuo meditabar vivere lecto;</l>
<l n="2">at me composita pace fefellit Amor.</l>
<l n="3">cur haec in terris facies humana moratur?</l>
<l n="4">Iuppiter, ignosco pristina furta tua.</l>
<l n="5">fulva coma est longaeque manus, et maxima toto</l>
<l n="6">corpore, et incedit vel Iove digna soror,</l>
<l n="7">aut cum Dulichias Pallas spatiatur ad aras,</l>
<l n="8">Gorgonis anguiferae pectus operta comis;</l>
<l n="9">qualis et Ischomache Lapithae genus heroine,</l>
<l n="10">Centauris medio grata rapina mero;</l>
<l n="11">Mercurio satis fertur Boebeidos undis</l>
<l n="12">virgineum Brimo composuisse latus.</l>
<l n="13">cedite iam, divae, quas pastor viderat olim</l>
<l n="14">Idaeis tunicas ponere verticibus!</l>
<l n="15">hanc utinam faciem nolit mutare senectus,</l>
<l n="16">etsi Cumaeae saecula vatis aget!</l>
</div>

<div type="textpart" subtype="poem" n="3">
<l n="1">'Qui nullum tibi dicebas iam posse nocere,</l>
<l n="2">haesisti, cecidit spiritus ille tuus!</l>
<l n="3">vix unum potes, infelix, requiescere mensem,</l>
<l n="4">et turpis de te iam liber alter erit.'</l>
<l n="5">quaerebam, sicca si posset piscis harena</l>
<l n="6">nec solitus ponto vivere torvus aper;</l>
<l n="7">aut ego si possem studiis vigilare severis:</l>
<l n="8">differtur, numquam tollitur ullus amor.</l>
<l n="9">nec me tam facies, quamvis sit candida, cepit</l>
<l n="10">(lilia non domina sint magis alba mea;</l>
<l n="11">ut Maeotica nix minio si certet Hibero,</l>
<l n="12">utque rosae puro lacte natant folia),</l>
<l n="13">nec de more comae per levia colla fluentes,</l>
<l n="14">non oculi, geminae, sidera nostra, faces,</l>
<l n="15">nec si qua Arabio lucet bombyce puella</l>
<l n="16">(non sum de nihilo blandus amator ego):</l>
<l n="17">quantum quod posito formose saltat Iaccho,</l>
<l n="18">egit ut euhantis dux Ariadna choros,</l>
<l n="19">et quantum, Aeolio cum temptat carmina plectro,</l>
<l n="20">par Aganippeae ludere docta lyrae;</l>
<l n="21">et sua cum antiquae committit scripta Corinnae,</l>
<l n="22">carmina quae quivis non putat aequa suis.</l>
<l n="23">num tibi nascenti primis, mea vita, diebus</l>
<l n="24">candidus argutum sternuit omen Amor?</l>
<l n="25">haec tibi contulerunt caelestia munera divi,</l>
<l n="26">haec tibi ne matrerm forte dedisse putes.</l>
<l n="27">non non humani partus sunt talia dona:</l>
<l n="28">ista decem menses non peperere bona.</l>
<l n="29">gloria Romanis una es tu nata puellis:</l>
<l n="30">Romana accumbes prima puella Iovi,</l>
<l n="31">nec semper nobiscum humana cubilia vises;</l>
<l n="32">post Helenam haec terris forma secunda redit.</l>
<l n="33">hac ego nunc mirer si flagret nostra iuventus?</l>
<l n="34">pulchrius hac fuerat, Troia, perire tibi.</l>
<l n="35">olim mirabar, quod tanti ad Pergama belli</l>
<l n="36">Europae atque Asiae causa puella fuit:</l>
<l n="37">nunc, Pari, tu sapiens et tu, Menelae, fuisti,</l>
<l n="38">tu quia poscebas, tu quia lentus eras.</l>
<l n="39">digna quidem facies, pro qua vel obiret Achilles;</l>
<l n="40">vel Priamo belli causa probanda fuit.</l>
<l n="41">si quis vult fama tabulas anteire vetustas,</l>
<l n="42">hic dominam exemplo ponat in arte meam:</l>
<l n="43">sive illam Hesperiis, sive illam ostendet Eois,</l>
<l n="44">uret et Eoos, uret et Hesperios.</l>
<l n="45">his saltem ut tenear iam finibus! aut mihi, si quis,</l>
<l n="46">acrior, ut moriar, venerit alter amor!</l>
<l n="47">ac veluti primo taurus detractat aratra,</l>
<l n="48">post venit assueto mollis ad arva iugo,</l>
<l n="49"> sic primo iuvenes trepidant in amore feroces,</l>
<l n="50">dehinc domiti post haec aequa et iniqua ferunt.</l>
<l n="51">turpia perpessus vates est vincla Melampus,</l>
<l n="52">cognitus Iphicli surripuisse boves;</l>
<l n="53">quem non lucra, magis Pero formosa coegit,</l>
<l n="54">mox Amythaonia nupta futura domo.</l>
</div>

<div type="textpart" subtype="poem" n="4">
<l n="1">Multa prius dominae delicta queraris oportet,</l>
<l n="2">saepe roges aliquid, saepe repulsus eas,</l>
<l n="3">et saepe immeritos corrumpas dentibus unguis,</l>
<l n="4">et crepitum dubio suscitet ira pede!</l>
<l n="5">nequiquam perfusa meis unguenta capillis,</l>
<l n="6">ibat et expenso planta morata gradu.</l>
<l n="7">non hic herba valet, non hic nocturna Cytaeis,</l>
<l n="8">non Perimedaeae gramina cocta manus;</l>
<l n="9">nam cui non ego sum fallaci praemia vati?</l>
<l n="10">quae mea non decies somnia versat anus?</l>
<l n="11">quippe ubi nec causas nec apertos cernimus ictus,</l>
<l n="12">unde tamen veniant tot mala caeca via est;</l>
<l n="13">non eget hic medicis, non lectis mollibus aeger,</l>
<l n="14">huic nullum caeli tempus et aura nocet;</l>
<l n="15">ambulat—et subito mirantur funus amici!</l>
<l n="16">sic est incautum, quidquid habetur amor.</l>
<l n="17">hostis si quis erit nobis, amet ille puellas:</l>
<l n="18">gaudeat in puero, si quis amicus erit.</l>
<l n="19">tranquillo tuta descendis flumine cumba:</l>
<l n="20">quid tibi tam parvi litoris unda nocet?</l>
<l n="21">alter saepe uno mutat praecordia Verbo,</l>
<l n="22">altera vix ipso sanguine mollis erit.</l>
</div>

<div type="textpart" subtype="poem" n="5">
<l n="1">hoc verum est, tota te ferri, Cynthia, Roma,</l>
<l n="2">et non ignota vivere nequitia?</l>
<l n="3">haec merui sperare? dabis mihi, perfida, poenas;</l>
<l n="4">et nobis aliquo, Cynthia, ventus erit.</l>
<l n="5">inveniam tamen e multis fallacibus unam,</l>
<l n="6">quae fieri nostro carmine nota velit,</l>
<l n="7">nec mihi tam duris insultet moribus et te</l>
<l n="8">vellicet: heu sero flebis amata diu.</l>
<l n="9">nunc est ira recens, nunc est discedere tempus:</l>
<l n="10">si dolor afuerit, crede, redibit amor.</l>
<l n="11">non ita Carpathiae variant Aquilonibus undae,</l>
<l n="12">nec dubio nubes vertitur atra Noto,</l>
<l n="13">quam facile irati verbo mutantur amantes:</l>
<l n="14">dum licet, iniusto subtrahe colla iugo.</l>
<l n="15">nec tu non aliquid, sed prima nocte, dolebis;</l>
<l n="16">omne in amore malum, si patiare, leve est.</l>
<l n="17">at tu per dominae Iunonis dulcia iura</l>
<l n="18">parce tuis animis, vita, nocere tibi.</l>
<l n="19">non m taurus ferit uncis cornibus hostem,</l>
<l n="20">verum etiam instanti laesa repugnat ovis.</l>
<l n="21">nec tibi periuro scindam de corpore vestis,</l>
<l n="22">nec mea praeclusas fregerit ira fores,</l>
<l n="23">nec tibi conexos iratus carpere crinis,</l>
<l n="24">nec duris ausim laedere pollicibus:</l>
<l n="25">rusticus haec aliquis tam turpia proelia quaerat,</l>
<l n="26">cuius non hederae circuiere caput.</l>
<l n="27">scribam igitur, quod non umquam tua deleat aetas,</l>
<l n="28">'Cynthia, forma potens; Cynthia, verba levis.'</l>
<l n="29">crede mihi, quamvis contemnas murmura famae,</l>
<l n="30">hic tibi pallori, Cynthia, versus erit.</l>
</div>

<div type="textpart" subtype="poem" n="6">
<l n="1">non ita complebant Ephyraeae Laidos aedis,</l>
<l n="2">ad cuius iacuit Graecia toea fores;</l>
<l n="3">turba Menandreae fuerat nec Thaidos olim</l>
<l n="4">tanta, in qua populus lusit Erichthonius;</l>
<l n="5">nec quae deletas potuit cormponere Thebas,</l>
<l n="6">Phryne tam multis facta beata viris.</l>
<l n="7">quin etiam falsos fingis tibi saepe propinquos,</l>
<l n="8">oscula nec desunt qui tibi iure ferant.</l>
<l n="9">me iuvenum pictae facies, me nomina laedunt,</l>
<l n="10">me tener in cunis et sine voce puer;</l>
<l n="11">me laedet, si multa tibi dabit oscula mater,</l>
<l n="12">me soror et cum quae dormit amica simul:</l>
<l n="13">omnia me laedent: timidus sum (ignosce timori)</l>
<l n="14">et miser in tunica suspicor esse virum.</l>
<l n="15">his olim, ut fama est, vitiis ad proelia ventum est,</l>
<l n="16">his Troiana vides funera principiis;</l>
<l n="17">aspera Centauros eadem dementia iussit</l>
<l n="18">frangere in adversum pocula Pirithoum.</l>
<l n="19">cur exempla petam Graium? tu criminis auctor</l>
<l n="20">nutritus duro, Romule, lacte lupae:</l>
<l n="21">tu rapere intactas docuisti impune Sabinas:</l>
<l n="22">per te nunc Romae quidlibet audet Amor.</l>
<l n="23">felix Admeti coniunx et lectus Vlixis,</l>
<l n="24">et quaecumque viri femina limen amat!</l>
<l n="25">templa Pudicitiae quid opus statuisse puellis,</l>
<l n="26">si cuivis nuptae quidlibet esse licet?</l>
<l n="27">quae manus obscenas depinxit prima tabellas</l>
<l n="28">et posuit casta turpia visa domo,</l>
<l n="29">illa puellarum ingenuos eorrupit ocellos</l>
<l n="30">nequitiaeque suae noluit esse rudis.</l>
<l n="31">a gemat, in terris, ista qui protulit arte</l>
<l n="32">turpia sub tacita condita laetitia!</l>
<l n="33">non istis olim variabant tecta figuris:</l>
<l n="34">tum paries nullo crimine pictus erat.</l>
<l n="35">sed non immerito! velavit aranea fanum</l>
<l n="36">et mala desertos occupat herba deos.</l>
<l n="37">quos igitur tibi custodes, quae limina ponam,</l>
<l n="38">quae numquam supra pes inimicus eat?</l>
<l n="39">nam nihil invitae tristis custodia prodest:</l>
<l n="40">quam peccare pudet, Cynthia, tuta sat est.</l>
<l n="41">nos uxor numquam, numquam seducet amica:</l>
<l n="42">semper amica mihi, semper et uxor eris.</l>
</div>

<div type="textpart" subtype="poem" n="7">
<l n="1">gavisa est certe sublatam Cynthia legem,</l>
<l n="2">qua quondam edicta flemus uterque diu,</l>
<l n="3">ni nos divideret: quamvis diducere amantis</l>
<l n="4">non queat invitos Iuppiter ipse duos.</l>
<l n="5">'At magnus Caesar.' sed magnus Caesar in armis:</l>
<l n="6">devictae gentes nil in amore valent.</l>
<l n="7">nam citius paterer caput hoc discedere collo</l>
<l n="8">quam possem nuptae perdere more faces,</l>
<l n="9">aut ego transirem tua limina clausa maritus,</l>
<l n="10">respiciens udis prodita luminibus.</l>
<l n="11">a mea tum qualis caneret tibi tibia somnos,</l>
<l n="12">tibia, funesta tristior illa tuba!</l>
<l n="13">unde mihi Parthis natos praebere triumphis?</l>
<l n="14">nullus de nostro sanguine miles erit.</l>
<l n="15">quod si vera meae comitarent castra puellae,</l>
<l n="16">non mihi sat magnus Castoris iret equus.</l>
<l n="17">hinc etenim tantum meruit mea gloria nomen,</l>
<l n="18">gloria ad hibernos lata Borysthenidas.</l>
<l n="19">tu mihi sola places: placeam tibi, Cynthia, s:</l>
<l n="20">hic erit et patrio nomine pluris amor.</l>
</div>

<div type="textpart" subtype="poem" n="8">
<l n="1">eripitur nobis iam pridem cara puella:</l>
<l n="2">et tu me lacrimas fundere, amice, vetas?</l>
<l n="3">nullae sunt inimicitiae nisi amoris acerbae:</l>
<l n="4">ipsum me iugula, lenior hostis ero.</l>
<l n="5">possum ego in alterius positam spectare lacerto?</l>
<l n="6">nec mea dicetur, quae modo dicta mea est?</l>
<l n="7">omnia vertuntur: certe vertuntur amores:</l>
<l n="8">vinceris aut vincis, haec in amore rota est.</l>
<l n="9">magni saepe duces, magni cecidere tyranni,</l>
<l n="10">et Thebae steterant altaque Troia fuit.</l>
<l n="11">munera quanta dedi vel qualia carmina feci!</l>
<l n="12">illa tamen numquam ferrea dixit 'Amo.'</l>
<l n="13">ergo iam multos nimium temerarius annos,</l>
<l n="14">improba, qui tulerim teque tuamque domum?</l>
<l n="15">ecquandone tibi liber sum visus? an usque</l>
<l n="16">in nostrum iacies verba superba caput?</l>
<l n="17">sic igitur prima moriere aetate, Properti?</l>
<l n="18">sed morere; interitu gaudeat illa tuo!</l>
<l n="19">exagitet nostros Manis, sectetur et umbras,</l>
<l n="20">insultetque rogis, calcet et ossa mea!</l>
<l n="21">quid? non Antigonae tumulo Boeotius Haemon</l>
<l n="22">corruit ipse suo saucius ense latus,</l>
<l n="23">et sua cum miserae permiscuit ossa puellae,</l>
<l n="24">qua sine Thebanam noluit ire domum?</l>
<l n="25">sed non effugies: mecum moriaris oportet;</l>
<l n="26">hoc eodem ferro stillet uterque cruor.</l>
<l n="27">quamvis ista mihi mors est inhonesta futura:</l>
<l n="28">mors inhonesta quidem, tu moriere tamen.</l>
<l n="29">ille etiam abrepta desertus coniuge Achilles</l>
<l n="30">cessare in tectis pertulit arma sua.</l>
<l n="31">viderat ille fuga, stratos in litore Achivos,</l>
<l n="32">fervere et Hectorea Dorica castra face;</l>
<l n="33">viderat informem multa Patroclon harena</l>
<l n="34">porrectum et sparsas caede iacere comas,</l>
<l n="35">omnia formosam propter Briseida passus:</l>
<l n="36">tantus in erepto saevit amore dolor.</l>
<l n="37">at postquam sera captiva est reddita poena,</l>
<l n="38">fortem illum Haemoniis Hectora traxit equis.</l>
<l n="39">inferior multo cum sim vel matre vel armis,</l>
</div>

<div type="textpart" subtype="poem" n="9">
<l n="1">iste quod est, ego saepe fui: sed fors et in hora</l>
<l n="2">hoc ipso eiecto carior alter erit.</l>
<l n="3">Penelope poterat bis denos salva per annos</l>
<l n="4">vivere, tam multis femina digna procis;</l>
<l n="5">coniugium falsa poterat differre Minerva,</l>
<l n="6">nocturno solvens texta diurna dolo;</l>
<l n="7">visura et quamvis numquam speraret Vlixem,</l>
<l n="8">illum exspectando facta remansit anus.</l>
<l n="9">nec non exanimem amplectens Briseis Achillem</l>
<l n="10">candida vesana verberat ora manu;</l>
<l n="11">et dominum lavit maerens captiva cruentum,</l>
<l n="12">propositum flavis in Simoenta vadis,</l>
<l n="13">foedavitque comas, et tanti corpus Achilli</l>
<l n="14">maximaque in parva sustulit ossa manu;</l>
<l n="15">cum tibi nec Peleus aderat nec caerula mater,</l>
<l n="16">Scyria nec viduo Deidamia toro.</l>
<l n="17">tunc igitur veris gaudebat Graecia nuptis,</l>
<l n="18">tunc etiam felix inter et arma pudor.</l>
<l n="19">at tu non una potuisti nocte vacare,</l>
<l n="20">impia, non unum sola manere diem!</l>
<l n="21">quin etiam multo duxistis pocula risu:</l>
<l n="22">forsitan et de me verba fuere mala.</l>
<l n="23">hic etiam petitur, qui te prius ante reliquit:</l>
<l n="24">di faciant, isto capta fruare viro!</l>
<l n="25">haec mihi vota tuam propter suscepta salutem,</l>
<l n="26">cum capite hoc Stygiae iam poterentur aquae,</l>
<l n="27"> et lectum flentes circum staremus amici?</l>
<l n="28">hic ubi tum, pro di, perfida, quisve fuit?</l>
<l n="29">quid si longinquos retinerer miles ad Indos,</l>
<l n="30">aut mea si staret navis in Oceano?</l>
<l n="31">sed vobis facile est verba et componere fraudes:</l>
<l n="32">hoc unum didicit femina semper opus.</l>
<l n="33">non sic incerto mutantur flamine Syrtes,</l>
<l n="34">nec folia hiberno tam tremefacta Noto,</l>
<l n="35">quam cito feminea non constat foedus in ira,</l>
<l n="36">sive ea causa gravis sive ea causa levis.</l>
<l n="37">nunc, quoniam ista tibi placuit sententia, cedam:</l>
<l n="38">tela, precor, pueri, promite acuta magis,</l>
<l n="39">figite certantes atque hanc mihi solvite vitam!</l>
<l n="40">sanguis erit vobis maxima palma meus.</l>
<l n="41">sidera sunt testes et matutina pruina</l>
<l n="42">et furtim misero ianua aperta mihi,</l>
<l n="43">te nihil in vita nobis acceptius umquam:</l>
<l n="44">nunc quoque erit, quamvis sis inimica, nihil.</l>
<l n="45">nec domina ulla meo ponet vestigia lecto:</l>
<l n="46">s ero, quoniam non licet esse tuum.</l>
<l n="47">atque utinam, si forte pios eduximus annos,</l>
<l n="48">ille vir in medio fiat amore lapis!</l>
<l n="49"> <gap reason="omitted"/> </l>
<l n="50">non ob regna magis diris cecidere sub armis</l>
<l n="51">Thebani media non sine matre duces,</l>
<l n="52">quam, mihi si media liceat pugnare puella,</l>
<l n="53">mortem ego non fugiam morte subire tua.</l>
</div>

<div type="textpart" subtype="poem" n="10">
<l n="1">sed tempus lustrare aliis Helicona choreis,</l>
<l n="2">et campum Haemonio iam dare tempus equo.</l>
<l n="3">iam libet et fortis memorare ad proelia turmas</l>
<l n="4">et Romana mei dicere castra ducis.</l>
<l n="5">quod si deficiant vires, audacia certe</l>
<l n="6">laus erit: in magnis et voluisse sat est.</l>
<l n="7">aetas prima canat Veneres, extrema tumultus:</l>
<l n="8">bella canam, quando scripta puella mea est.</l>
<l n="9">nunc volo subducto gravior procedere vultu,</l>
<l n="10">nunc aliam citharam me mea Musa docet.</l>
<l n="11">surge, anima, ex humili; iam, carmine, sumite vires;</l>
<l n="12">Pierides, magni nunc erit oris opus.</l>
<l n="13">iam negat Euphrates equitem post terga tueri</l>
<l n="14">Parthorum et Crassos se tenuisse dolet:</l>
<l n="15">India quin, Auguste, tuo dat colla triumpho,</l>
<l n="16">et domus intactae te tremit Arabiae;</l>
<l n="17">et si qua extremis tellus se subtrahit oris,</l>
<l n="18">sentiat illa tuas postmodo capta manus!</l>
<l n="19">haec ego castra sequar; vates tua castra canendo</l>
<l n="20">magnus ero: servent hunc mihi fata diem!</l>
<l n="21">at caput in magnis ubi non est tangere signis,</l>
<l n="22">ponitur hac imos ante corona pedes;</l>
<l n="23">sic nos nunc, inopes laudis conscendere carmen,</l>
<l n="24">pauperibus sacris vilia tura damus.</l>
<l n="25">nondum etiam Ascraeos norunt mea carmina fontis,</l>
<l n="26">sed modo Permessi flumine lavit Amor.</l>
</div>

<div type="textpart" subtype="poem" n="11">
<l n="1">scribant de te alii vel sis ignota licebit:</l>
<l n="2">laudet, qui sterili semina ponit humo.</l>
<l n="3">omnia, crede mihi, tecum uno munera lecto</l>
<l n="4">auferet extremi funeris atra dies;</l>
<l n="5">et tua transibit contemnens ossa viator,</l>
<l n="6">nec dicet 'Cinis hic docta puella fuit.'</l>
</div>

<div type="textpart" subtype="poem" n="12">
<l n="1">quicumque ille fuit, puerum qui pinxit Amorem,</l>
<l n="2">nonne putas miras hunc habuisse manus?</l>
<l n="3">is primum vidit sine sensu vivere amantis,</l>
<l n="4">et levibus curis magna perire bona.</l>
<l n="5">idem non frustra ventosas addidit alas,</l>
<l n="6">fecit et humano corde volare deum:</l>
<l n="7">scilicet alterna quoniam iactamur in unda,</l>
<l n="8">nostraque non ullis permanet aura locis.</l>
<l n="9">et merito hamatis manus est armata sagittis,</l>
<l n="10">et pharetra ex umero Cnosia utroque iacet:</l>
<l n="11">ante ferit quoniam, tuti quam cernimus hostem,</l>
<l n="12">nec quisquam ex illo vulnere sanus abit.</l>
<l n="13">in me tela manent, manet et puerilis imago:</l>
<l n="14">sed certe pennas perdidit ille suas;</l>
<l n="15">evolat heu nostro quoniam de pectore nusquam,</l>
<l n="16">assiduusque meo sanguine bella gerit.</l>
<l n="17">quid tibi iucundum est siccis habitare medullis?</l>
<l n="18">si pudor est, alio traice tela una!</l>
<l n="19">intactos isto satius temptare veneno:</l>
<l n="20">non ego, sed tenuis vapulat umbra mea.</l>
<l n="21">quam si perdideris, quis erit qui talia cantet,</l>
<l n="22">(haec mea Musa levis gloria magna tua est),</l>
<l n="23">qui caput et digitos et lumina nigra puellae,</l>
</div>

<div type="textpart" subtype="poem" n="13">
<l n="1">non tot Achaemeniis armantur etrusca sagittis</l>
<l n="2">spicula quot nostro pectore fixit Amor.</l>
<l n="3">hic me tam gracilis vetuit contemnere Musas,</l>
<l n="4">iussit et Ascraeum sic habitare nemus,</l>
<l n="5">non ut Pieriae quercus mea verba sequantur,</l>
<l n="6">aut possim Ismaria ducere valle feras,</l>
<l n="7">sed magis ut nostro stupefiat Cynthia versu:</l>
<l n="8">tunc ego sim Inachio notior arte Lino.</l>
<l n="9">non ego sum formae tantum mirator honestae,</l>
<l n="10">nec si qua illustris femina iactat avos:</l>
<l n="11">me iuvet in gremio doctae legisse puellae,</l>
<l n="12">auribus et puris scripta probasse mea.</l>
<l n="13">haec ubi contigerint, populi confusa valeto</l>
<l n="14">fabula: nam domina iudice tutus ero.</l>
<l n="15">quae si forte bonas ad pacem verterit auris,</l>
<l n="16">possum inimicitias tunc ego ferre Iovis.</l>
</div>

<div type="textpart" subtype="poem" n="13b">
<l n="1">quandocumque igitur nostros mors claudet ocellos,</l>
<l n="2">accipe quae serves funeris acta mei.</l>
<l n="3">nec mea tunc longa spatietur imagine pompa</l>
<l n="4">nec tuba sit fati vana querela mei;</l>
<l n="5">nec mihi tunc fulcro sternatur lectus eburno,</l>
<l n="6">nec sit in Attalico mors mea nixa toro.</l>
<l n="7">desit odoriferis ordo mihi lancibus, adsint</l>
<l n="8">plebei parvae funeris exsequiae.</l>
<l n="9">sat mea sat magna est, si tres sint pompa libelli,</l>
<l n="10">quos ego Persephonae maxima dona feram.</l>
<l n="11">tu vero nudum pectus lacerata sequeris,</l>
<l n="12">nec fueris nomen lassa vocare meum,</l>
<l n="13">osculaque in gelidis pones suprema labellis,</l>
<l n="14">cum dabitur Syrio munere plenus onyx.</l>
<l n="15">deinde, ubi suppositus cinerem me fecerit ardor</l>
<l n="16">accipiat Manis parvula testa meos,</l>
<l n="17">et sit in exiguo laurus super addita busto,</l>
<l n="18">quae tegat exstincti funeris umbra locum,</l>
<l n="19">et duo sint versus: QVI NVNC IACET HORRIDA PVLVIS, </l>
<l n="20">VNIVS HIC QVONDAM SERVVS AMORIS ERAT.</l>
<l n="21">nec minus haec nostri notescet fama sepulcri,</l>
<l n="22">quam fuerant Pthii busta cruenta viri.</l>
<l n="23">tu quoque si quando venies ad fata, memento,</l>
<l n="24">hoc iter ad lapides cana veni memores.</l>
<l n="25">interea cave sis nos aspernata sepultos:</l>
<l n="26">non nihil ad verum conscia terra sapit.</l>
<l n="27">atque utinam primis animam me ponere cunis</l>
<l n="28">iussisset quaevis de Tribus una Soror!</l>
<l n="29">nam quo tam dubiae servetur spiritus horae?</l>
<l n="30">Nestoris est visus post tria saecla cinis:</l>
<l n="31">cui si longaevae minuisset fata senectae</l>
<l n="32">Gallicus Iliacis miles in aggeribus,</l>
<l n="33">non ille Antilochi vidisset corpus humari,</l>
<l n="34">diceret aut 'O mors, cur mihi sera venis?'</l>
<l n="35">tu tamen amisso non numquam flebis amico:</l>
<l n="36">fas est praeteritos semper amare viros.</l>
<l n="37">testis, qui niveum quondam percussit Adonem</l>
<l n="38">venantem Idalio vertice durus aper,</l>
<l n="39">illis formosum iacuisse paludibus; illuc</l>
<l n="40">diceris effusa tu, Venus, isse coma.</l>
<l n="41">sed frustra mutos revocabis, Cynthia, Manis:</l>
</div>

<div type="textpart" subtype="poem" n="14">
<l n="1">non ita Dardanio gavisus Atrida triumpho est,</l>
<l n="2">cum caderent magnae Laomedontis opes;</l>
<l n="3">nec sic errore exacto laetatus Vlixes,</l>
<l n="4">cum tetigit carae litora Dulichiae;</l>
<l n="5">nec sic Electra, salvum cum aspexit Oresten,</l>
<l n="6">cuius falsa tenens fleverat ossa soror;</l>
<l n="7">nec sic incolumem Minois Thesea vidit,</l>
<l n="8">Daedalium lino cum duce rexit iter;</l>
<l n="9">quanta ego praeterita collegi gaudia nocte:</l>
<l n="10">immortalis ero, si altera talis erit.</l>
<l n="11">at dum demissis supplex cervicibus ibam,</l>
<l n="12">dicebar sicco vilior esse lacu.</l>
<l n="13">nec mihi iam fastus opponere quaerit iniquos,</l>
<l n="14">nec mihi ploranti lenta sedere potest.</l>
<l n="15">atque utinam non tam sero mihi nota fuisset</l>
<l n="16">condicio! cineri nunc medicina datur.</l>
<l n="17">alltc pedes caecis lucebat semita nobis:</l>
<l n="18">scilicet insano nemo in amore videt.</l>
<l n="19">hoc sensi prodesse magis: contemnite, amantes!</l>
<l n="20">sic hodie veniet, si qua negavit heri.</l>
<l n="21">pulsabant alii frustra dominamque vocabant:</l>
<l n="22">mecum habuit positum lenta puella caput.</l>
<l n="23">haec mihi devictis potior victoria Parthis,</l>
<l n="24">haec spolia, haec reges, haec mihi currus erunt.</l>
<l n="25">magna ego dona tua figam, Cytherea, columna,</l>
<l n="26">taleque sub nostro nomine carmen erit:</l>
<l n="27">HAS PONO ANTE TVAS TIBI, DIVA, PROPERTIVS AEDIS</l>
<l n="28">EXVVIAS, TOTA NOCTE RECEPTVS AMANS.</l>
<l n="29">nunc a te, mea lux, veniet mea litore navis</l>
<l n="30">servato, an mediis sidat onusta vadis.</l>
<l n="31">quod si forte aliqua nobis mutabere culpa,</l>
<l n="32">vestibulum iaceam mortuus ante tuum!</l>
</div>

<div type="textpart" subtype="poem" n="15">
<l n="1">o me felicem! o nox mihi candida! et o tu</l>
<l n="2">lectule deliciis facte beate meis!</l>
<l n="3">quam multa apposita narramus verba lucerna,</l>
<l n="4">quantaque sublato lumine rixa fuit!</l>
<l n="5">nam modo nudatis mecum est luctata papillis,</l>
<l n="6">interdum tunica duxit operta moram.</l>
<l n="7">illa meos somno lapsos patefecit ocellos</l>
<l n="8">ore suo et dixit 'Sicine, lente, iaces?'</l>
<l n="9">quam vario amplexu mutamus bracchia! quantum</l>
<l n="10">oscula sunt labris nostra morata tuis!</l>
<l n="11">non iuvat in caeco Venerem corrumpere motu:</l>
<l n="12">si nescis, oculi sunt in amore duces.</l>
<l n="13">ipse Paris nuda fertur periisse Lacaena,</l>
<l n="14">cum Menelaeo surgeret e thalamo;</l>
<l n="15">nudus et Endymion Phoebi cepisse sororem</l>
<l n="16">dicitur et nudae concubuisse deae.</l>
<l n="17">quod si pertendens animo vestita cubaris,</l>
<l n="18">scissa veste meas experiere manus:</l>
<l n="19">quin etiam, si me ulterius provexerit ira,</l>
<l n="20">ostendes matri bracchia laesa tuae.</l>
<l n="21">necdum inclinatae prohibent te ludere mammae:</l>
<l n="22">viderit haec, si quam iam peperisse pudet.</l>
<l n="23">dum nos fata sinunt, oculos satiemus amore:</l>
<l n="24">nox tibi longa venit, nec reditura dies.</l>
<l n="25">atque utinam haerentis sic nos vincire catena</l>
<l n="26">velles, ut numquam solveret ulla dies!</l>
<l n="27">exemplo iunctae tibi sint in amore columbae,</l>
<l n="28">masculus et totum femina coniugium.</l>
<l n="29">errat, qui finem vesani quaerit amoris:</l>
<l n="30">verus amor nullum novit habere modum.</l>
<l n="31">terra prius falso partu deludet arantis,</l>
<l n="32">et citius nigros Sol agitabit equos,</l>
<l n="33">fluminaque ad caput incipient revocare liquores,</l>
<l n="34">aridus et sicco gurgite piscis erit,</l>
<l n="35">quam possim nostros alio transferre dolores:</l>
<l n="36">huius ero vivus, mortuus huius ero.</l>
<l n="37">quod mihi secum talis concedere noctes</l>
<l n="38">illa velit, vitae longus et annus erit.</l>
<l n="39">si dabit haec multas, fiam immortalis in illis:</l>
<l n="40">nocte una quivis vel deus esse potest.</l>
<l n="41">qualem si cuncti cuperent decurrere vitam</l>
<l n="42">et pressi multo membra iacere mero,</l>
<l n="43">non ferrum crudele neque esset bellica navis,</l>
<l n="44">nec nostra Actiacum verteret ossa mare,</l>
<l n="45">nec totiens propriis circum oppugnata triumphis</l>
<l n="46">lassa foret crinis solere Roma suos.</l>
<l n="47">haec certe merito poterunt laudare minores:</l>
<l n="48">laeserunt nullos pocula nostra deos.</l>
<l n="49">tu modo, dum lucet, fructum ne desere vitae!</l>
<l n="50">omnia si dederis oscula, pauca dabis.</l>
<l n="51">ac veluti folia arentis liquere corollas,</l>
<l n="52">quae passim calathis strata natare vides,</l>
<l n="53">sic nobis, qui nunc magnum spiramus amantes,</l>
<l n="54">forsitan includet crastina fata dies.</l>
</div>

<div type="textpart" subtype="poem" n="16">
<l n="1">Praetor ab Illyricis venit modo, Cynthia, terris,</l>
<l n="2">maxima praeda tibi, maxima cura mihi.</l>
<l n="3">non potuit saxo vitam posuisse Cerauno?</l>
<l n="4">a, Neptune, tibi qualia dona darem!</l>
<l n="5">nunc sine me plena fiunt convivia mensa,</l>
<l n="6">nunc sine me tota ianua nocte patet.</l>
<l n="7">quare, si sapis, oblatas ne desere messis</l>
<l n="8">et stolidum pleno vellere carpe pecus;</l>
<l n="9">deinde, ubi consumpto restabit munere pauper,</l>
<l n="10">dic alias iterum naviget Illyrias!</l>
<l n="11">Cynthia non sequitur fascis nec curat honores,</l>
<l n="12">semper amatorum ponderat una sinus.</l>
<l n="13">at tu nunc nostro, Venus, o succurre dolori,</l>
<l n="14">rumpat ut assiduis membra libidinibus!</l>
<l n="15">ergo muneribus quivis mercatur amorem?</l>
<l n="16">Iuppiter, indigna merce puella perit.</l>
<l n="17">semper in Oceanum mittit me quaerere gemmas,</l>
<l n="18">et iubet ex ipsa tollere dona Tyro.</l>
<l n="19">atque utinam Romae nemo esset dives, et ipse</l>
<l n="20">straminea posset dux habitare casa!</l>
<l n="21">numquam Venales essent ad munus amicae,</l>
<l n="22">atque una fieret cana puella domo;</l>
<l n="23">numquam septenas noctes seiuncta cubares,</l>
<l n="24">candida tam foedo bracchia fusa viro,</l>
<l n="25">non quia peccarim (testor te), sed quia vulgo</l>
<l n="26">formosis levitas semper amica fuit.</l>
<l n="27">barbarus exclusis agitat vestigia lumbis,</l>
<l n="28">et subito felix nunc mea regna tenet!</l>
<l n="29">aspice quid donis Eriphyla invenit amaris,</l>
<l n="30">arserit et quantis nupta Creusa malis.</l>
<l n="31">nullane sedabit nostros iniuria fletus?</l>
<l n="32">an dolor hic vitiis nescit abesse tuis?</l>
<l n="33">tot iam abiere dies, cum me nec cura theatri</l>
<l n="34">nec tetigit Campi, nec mea mensa iuvat.</l>
<l n="35">at pudeat certe, pudeat! nisi forte, quod aiunt,</l>
<l n="36">turpis amor surdis auribus esse solet.</l>
<l n="37">cerne ducem, modo qui fremitu complevit inani</l>
<l n="38">Actia damnatis aequora militibus:</l>
<l n="39">hunc infamis arnor versis dare terga carinis</l>
<l n="40">iussit et extremo quaerere in orbe fugam.</l>
<l n="41">Caesaris haec virtus et gloria Caesaris haec est:</l>
<l n="42">illa, qua vicit, condidit arma manu.</l>
<l n="43">sed quascumque tibi vestis, quoscumque smaragdos,</l>
<l n="44">quosve dedit flavo lumine chrysolithos,</l>
<l n="45">haec videam rapidas in vanum ferre procellas:</l>
<l n="46">quae tibi terra, velim, quae tibi fiat aqua.</l>
<l n="47">non semper placidus periuros ridet amantis</l>
<l n="48">Iuppiter et surda neglegit aure preces.</l>
<l n="49">vidistis toto sonitus percurrere caelo,</l>
<l n="50">fulminaque aetheria desiluisse domo:</l>
<l n="51">non haec Pleiades faciunt neque aquosus Orion,</l>
<l n="52">nec sic de nihilo fulminis ira cadit;</l>
<l n="53">periuras tunc ille solet punire puellas,</l>
<l n="54">deceptus quoniam flevit et ipse deus.</l>
<l n="55">quare ne tibi sit tanti Sidonia vestis,</l>
<l n="56">ut timeas, quotiens nubilus Auster erit.</l>
</div>

<div type="textpart" subtype="poem" n="17">
<l n="1">mentiri noctem, promissis ducere amantem,</l>
<l n="2">hoc erit infectas sanguine habere manus!</l>
<l n="3">horum ego sum vates, quotiens desertus amaras</l>
<l n="4">explevi noctes, fractus utroque toro.</l>
<l n="5">vel tu Tantalea moveare ad flumina sorte,</l>
<l n="6">ut liquor arenti fallat ab ore sitim;</l>
<l n="7">vel tu Sisyphios licet admirere labores,</l>
<l n="8">difficile ut toto monte volutet onus;</l>
<l n="9">durius in terris nihil est quod vivat amante,</l>
<l n="10">nec, modo si sapias, quod minus esse velis.</l>
<l n="11">quem modo felicem invidia admirante ferebant,</l>
<l n="12">nunc decimo admittor vix ego quoque die.</l>
<l n="13">nunc iacere e duro corpus iuvat, impia, saxo,</l>
<l n="14">sumere et in nostras trita venena manus;</l>
<l n="15">nec licet in triviis sicca requiescere luna,</l>
<l n="16">aut per rimosas mittere verba fores.</l>
<l n="17">quod quamvis ita sit, dominam mutare cavebo:</l>
<l n="18">tum flebit, cum in me senserit esse fidem.</l>
</div>

<div type="textpart" subtype="poem" n="18a">
<l n="1">assiduae multis odium peperere querelae:</l>
<l n="2">frangitur in tacito femina saepe viro.</l>
<l n="3">si quid vidisti, semper vidisse negato!</l>
<l n="4">aut si quid doluit forte, dolere nega!</l>
</div>

<div type="textpart" subtype="poem" n="18b">
<l n="1">quid mea si canis aetas candesceret annis,</l>
<l n="2">et faceret scissas languida ruga genas?</l>
<l n="3">at non Tithoni spernens Aurora senectam</l>
<l n="4">desertum Eoa passa iacere domo est:</l>
<l n="5">illum saepe suis decedens fovit in ulnis</l>
<l n="6">quam prius adiunctos sedula lavit equos;</l>
<l n="7">illum ad vicinos cum amplexa quiesceret Indos,</l>
<l n="8">maturos iterum est questa redire dies;</l>
<l n="9">illa deos currum conscendens dixit iniquos,</l>
<l n="10">invitum et terris praestitit officium.</l>
<l n="11">cui maiora senis Tithoni gaudia vivi,</l>
<l n="12">quam gravis amisso Memnone luctus erat.</l>
<l n="13">cum sene non puduit talem dormire puellam</l>
<l n="14">et canae totiens oscula ferre comae.</l>
<l n="15">at tu etiam iuvenem odisti me, perfida, cum sis</l>
<l n="16">ipsa anus haud longa curva futura die.</l>
<l n="17">quin ego deminuo curam, quod saepe Cupido</l>
<l n="18">huic malus esse solet, cui bonus ante fuit.</l>
</div>

<div type="textpart" subtype="poem" n="18c">
<l n="1">nunc etiam infectos demens imitare Britannos,</l>
<l n="2">ludis et externo tincta nitore caput?</l>
<l n="3">ut natura dedit, sic omnis recta figura est:</l>
<l n="4">turpis Romano Belgicus ore color.</l>
<l n="5">illi sub terris fiant mala multa puellae,</l>
<l n="6">quae mentita suas vertit inepta comas!</l>
<l n="7">deme: mihi certe poteris formosa videri,</l>
<l n="8">mi formosa sat es, si modo saepe venis.</l>
<l n="9">an si caeruleo quaedam sua tempora fuco</l>
<l n="10">tinxerit, idcirco caerula forma bona est?</l>
<l n="11">cum tibi nec frater nec sit tibi filius ullus,</l>
<l n="12">frater ego et tibi sim filius unus ego.</l>
<l n="13">ipse tuus semper tibi sit custodia lectus,</l>
<l n="14">nec nimis ornata fronte sedere velis.</l>
<l n="15">credam ego narranti, noli committere, famae:</l>
<l n="16">et terram mmor transilit et maria.</l>
</div>

<div type="textpart" subtype="poem" n="19">
<l n="1">ETSI me invito discedis, Cynthia, Roma,</l>
<l n="2">laetor quod sine me devia rura coles.</l>
<l n="3">nullus erit castis iuvenis corruptor in agris,</l>
<l n="4">qui te blanditiis non sinat esse probam;</l>
<l n="5">nulla neque ante tuas orietur rixa fenestras,</l>
<l n="6">nec tibi clamatae somnus amarus erit.</l>
<l n="7">sola eris et solos spectabis, Cynthia, montis</l>
<l n="8">et pecus et finis pauperis agricolae.</l>
<l n="9">illic te nulli poterunt corrumpere ludi,</l>
<l n="10">fanaque peccatis plurima causa tuis.</l>
<l n="11">illic assidue tauros spectabis arantis,</l>
<l n="12">et vitem docta ponere falce comas;</l>
<l n="13">atque ibi rara feres inculto tura sacello,</l>
<l n="14">haedus ubi agrestis corruet ante focos;</l>
<l n="15">protinus et nuda choreas imitabere sura;</l>
<l n="16">omnia ab externo sint modo tuta viro.</l>
<l n="17">ipse ego venabor: iam nunc me sacra Dianae</l>
<l n="18">suscipere et Veneris ponere vota iuvat.</l>
<l n="19">incipiam captare feras et reddere pinu</l>
<l n="20">cornua et audaces ipse monere canis;</l>
<l n="21">non tamen ut vastos ausim temptare leones</l>
<l n="22">aut celer agrestis comminus ire sues.</l>
<l n="23">haec igitur mihi sit lepores audacia mollis</l>
<l n="24">excipere et structo figere avem calamo,</l>
<l n="25">qua formosa suo Clitumnus flumina luco</l>
<l n="26">integit, et niveos abluit unda boves.</l>
<l n="27">tu quotiens aliquid conabere, vita, memento</l>
<l n="28">venturum paucis me tibi Luciferis.</l>
<l n="29">hic me nec solae poterunt avertere silvae,</l>
<l n="30">nec vaga muscosis flumina fusa iugis,</l>
<l n="31">quin ego in assidua mutem tua nomina lingua:</l>
<l n="32">absenti nemo non nocuisse velit.</l>
</div>

<div type="textpart" subtype="poem" n="20">
<l n="1">QVID fles abducta gravius Briseide? quid fles</l>
<l n="2">anxia captiva tristius Andromacha?</l>
<l n="3">quidve mea de fraude deos, insana, fatigas?</l>
<l n="4">quid quereris nostram sic cecidisse fidem?</l>
<l n="5">non tam nocturna volucris funesta querela</l>
<l n="6">Attica Cecropiis obstrepit in foliis,</l>
<l n="7">nec tantum Niobe, bis sex ad busta superba,</l>
<l n="8">sollicito lacrimans defluit a Sipylo.</l>
<l n="9">me licet aeratis astringant bracchia nodis,</l>
<l n="10">sint tua vel Danaes condita membra domo,</l>
<l n="11">in te ego et aeratas rumpam, mea vita, catenas,</l>
<l n="12">ferratam Danaes transiliamque domum.</l>
<l n="13">de te quodcumque, ad surdas mihi dicitur auris:</l>
<l n="14">tu modo ne dubita de gravitate mea.</l>
<l n="15">ossa tibi iuro per matris et ossa parentis</l>
<l n="16">(si fallo, cinis heu sit mihi uterque gravis!)</l>
<l n="17">me tibi ad extremas mansurum, vita, tenebras:</l>
<l n="18">ambos una fides auferet, una dies.</l>
<l n="19">quod si nec nomen nec me tua forma teneret,</l>
<l n="20">posset servitium mite tenere tuum.</l>
<l n="21">septima iam plenae deducitur orbita lunae,</l>
<l n="22">cum de me et de te compita nulla tacent:</l>
<l n="23">interea nobis non numquam ianua mollis,</l>
<l n="24">non numquam lecti copia facta tui.</l>
<l n="25">nec mihi muneribus nox ulla est empta beatis:</l>
<l n="26">quidquid eram, hoc animi gratia magna tui.</l>
<l n="27">cum te tam multi peterent, tu me una petisti:</l>
<l n="28">possum ego naturae non meminisse tuae?</l>
<l n="29">tum me vel tragicae vexetis Erinyes, et me</l>
<l n="30">inferno damnes, Aeace, iudicio,</l>
<l n="31">atque inter Tityi volucris mea poena vagetur,</l>
<l n="32">tumque ego Sisyphio saxa labore geram!</l>
<l n="33">nec tu supplicibus me sis venerata tabellis:</l>
<l n="34">ultima talis erit quae mea prima fides.</l>
<l n="35">hoc mihi perpetuo ius est, quod s amator</l>
<l n="36">nec cito desisto nec temere incipio.</l>
</div>

<div type="textpart" subtype="poem" n="21">
<l n="1">A QVANTVM de me Panthi tibi pagina finxit,</l>
<l n="2">tantum illi Pantho ne sit amica Venus!</l>
<l n="3">sed tibi iam videor Dodona verior augur.</l>
<l n="4">uxorem ille tuus pulcher amator habet!</l>
<l n="5">tot noctes periere: nihil pudet? aspice, cantat</l>
<l n="6">liber: tu nimium credula, sola iaces.</l>
<l n="7">et nunc inter eos tu sermo es, te ille superbus</l>
<l n="8">dicit se invito saepe fuisse domi.</l>
<l n="9">dispeream, si quicquam aliud quam gloria de te</l>
<l n="10">quaeritur: has laudes ille maritus habet.</l>
<l n="11">Colchida sic hospes quondam decepit Iason:</l>
<l n="12">eiecta est (tenuit namque Creusa) domo.</l>
<l n="13">sic a Dulichio iuvene est elusa Calypso:</l>
<l n="14">vidit amatorem pandere vela suum.</l>
<l n="15">a nimium faciles aurem praebere puellae,</l>
<l n="16">discite desertae non temere esse bonae!</l>
<l n="17">huic quoque, qui restat, iam pridem quaeritur alter</l>
<l n="18">experta in primo, stulta, cavere potes.</l>
<l n="19">nos quocumque loco, nos omni tempore tecum</l>
<l n="20">sive aegra pariter sive valellte sumus.</l>
</div>

<div type="textpart" subtype="poem" n="22a">
<l n="1">Scis here mi multas pariter placuisse puellas;</l>
<l n="2">scis mihi, Demophoon, multa venire mala.</l>
<l n="3">nulla meis frustra lustrantur compita plantis;</l>
<l n="4">o nimis exitio nata theatra meo,</l>
<l n="5">sive aliquis molli diducit candida gestu</l>
<l n="6">bracchia, seu varios incinit ore modos!</l>
<l n="7">interea nostri quaerunt sibi vulnus ocelli,</l>
<l n="8">candida non tecto pectore si qua sedet,</l>
<l n="9">sive vagi crines puris in frontibus errant,</l>
<l n="10">Indica quos medio vertice gemma tenet.</l>
<l n="11">quae si forte aliquid vultu mihi dura negarat,</l>
<l n="12">frigida de tota fronte cadebat aqua.</l>
<l n="13">quaeris, Demophoon, cur sim tam mollis in omnis?</l>
<l n="14">quod quaeris, 'quare' non habet ullus amor.</l>
<l n="15">cur aliquis sacris laniat sua bracchia cultris</l>
<l n="16">et Phrygis insanos caeditur ad numeros?</l>
<l n="17">uni cuique dedit vitium natura creato:</l>
<l n="18">mi fortuna aliquid semper amare dedit.</l>
<l n="19">me licet et Thamyrae cantoris fata sequantur,</l>
<l n="20">numquam ad formosas, invide, caecus ero.</l>
<l n="21">sed tibi si exilis videor tenuatus in artus,</l>
<l n="22">falleris: haud umquam est culta labore Venus.</l>
<l n="23">percontere licet: saepe est experta puella</l>
<l n="24">officium tota nocte valere meum.</l>
<l n="25">Iuppiter Alcmenae geminas requieverat Arctos,</l>
<l n="26">et caelum noctu bis sine rege fuit;</l>
<l n="27">nec tamen idcirco languens ad fulmina venit:</l>
<l n="28">nullus amor vires eripit ipse suas.</l>
<l n="29">quid? cum e complexu Briseidos iret Achilles,</l>
<l n="30">num fugere minus Thessala tela Phryges?</l>
<l n="31">quid? ferus Andromachae lecto cum surgeret Hector?</l>
<l n="32">bella Mycenaeae non timuere rates?</l>
<l n="33">ille vel hic classis poterant vel perdere muros:</l>
<l n="34">hic ego Pelides, hic ferus Hector ego.</l>
<l n="35">aspice uti caelo modo sol modo luna ministret:</l>
<l n="36">sic etiam nobis una puella parum est.</l>
<l n="37">altera me cupidis teneat foveatque lacertis,</l>
<l n="38">altera si quando non sinit esse locum;</l>
<l n="39">aut si forte irata meo sit facta ministro,</l>
<l n="40">ut sciat esse aliam, quae velit esse mea!</l>
<l n="41">nam melius duo defendunt retinacula navim,</l>
<l n="42">tutius et geminos anxia mater alit.</l>
</div>

<div type="textpart" subtype="poem" n="22b">
<l n="1">aut si es dura, nega: sin es non dura, venito!</l>
<l n="2">quid iuvat haec nullo ponere verba loco?</l>
<l n="3">hic unus dolor est ex omnibus acer amanti,</l>
<l n="4">speranti subito si qua venire negat.</l>
<l n="5">quanta illum toto versant suspiria lecto,</l>
<l n="6">cum recipi, quae non venerit, ipsa vetat?</l>
<l n="7">et rursus puerum quaerendo audita fatigat,</l>
<l n="8">quem, quae scire timet, quaerere fata iubet.</l>
</div>

<div type="textpart" subtype="poem" n="23">
<l n="1">cui fugienda fuit indocti semita vulgi,</l>
<l n="2">ipsa petita lacu nunc mihi dulcis aqua est.</l>
<l n="3">ingenuus quisquam alterius dat munera servo,</l>
<l n="4">ut promissa suae verba ferat dominae?</l>
<l n="5">et quaerit totiens 'Quaenam nunc porticus illam</l>
<l n="6">integit?' et 'Campo quomovet illa pedes?'</l>
<l n="7">deinde, ubi pertuleris, quos dicit fama labores</l>
<l n="8">Herculis, ut scribat 'Muneris ecquid habes?'</l>
<l n="9">cernere uti possis vultum custodis amari,</l>
<l n="10">captus et immunda saepe latere casa?</l>
<l n="11">quam care semel in toto nox vertitur anno!</l>
<l n="12">a pereant, si quos ianua clausa iuvat!</l>
<l n="13">contra, reiecto quae libera vadit amictu,</l>
<l n="14">custodum et nullo saepta timore, placet?</l>
<l n="15">cui saepe immundo Sacra conteritur Via socco,</l>
<l n="16">nec sinit esse moram, si quis adire velit;</l>
<l n="17">differet haec numquam, nec poscet garrula, quod</l>
<l n="18">astrictus ploret saepe dedisse pater,</l>
<l n="19">nec dicet ' Timeo, propera iam surgere, quaeso:</l>
<l n="20">infelix, hodie vir mihi rure venit.'</l>
<l n="21">et quas Euphrates et quas mihi misit Orontes,</l>
<l n="22">me iuerint: nolim furta pudica tori;</l>
<l n="23">libertas quoniam nulli iam restat amanti:</l>
<l n="24">nullus liber erit, si quis amare volet.</l>
</div>

<div type="textpart" subtype="poem" n="24a">
<l n="1">'tu loqueris, cum sis iam noto fabula libro</l>
<l n="2">et tua sit toto Cynthia lecta foro?'</l>
<l n="3">cui non his verbis aspergat tempora sudor?</l>
<l n="4">aut pudor ingenuus, aut reticendus amor</l>
<l n="5">quod si tam facilis spiraret Cynthia nobis,</l>
<l n="6">non ego nequitiae dicerer esse caput,</l>
<l n="7">nec sic per totam infamis traducerer urbem,</l>
<l n="8">urerer et quamvis, nomine verba darem.</l>
<l n="9">quare ne tibi sit mirum me quaerere vilis:</l>
<l n="10">parcius infamant: num tibi causa levis?</l>
  <l n="11"> <gap reason="omitted"/> </l>
<l n="12">et modo pavonis caudae flabella superbae</l>
<l n="13">et manibus dura frigus habere pila,</l>
<l n="14">et cupit iratum talos me poscere eburnos,</l>
<l n="15">quaeque nitent Sacra vilia dona Via.</l>
<l n="16">a peream, si me ista movent dispendia, sed me</l>
<l n="17">fallaci dominae iam pudet esse iocum!</l>
</div>

<div type="textpart" subtype="poem" n="24b">
<l n="1">HOC erat in primis quod me gaudere iubebas?</l>
<l n="2">tam te formosam non pudet esse levem?</l>
<l n="3">una aut altera nox nondum est in amore peracta,</l>
<l n="4">et dicor lecto iam gravis esse tuo.</l>
<l n="5">me modo laudabas et carmina nostra legebas:</l>
<l n="6">ille tuus pennas tam cito vertit amor?</l>
<l n="7">contendat mecum ingenio, contendat et arte,</l>
<l n="8">in primis una discat amare domo:</l>
<l n="9">si libitum tibi erit, Lernaeas pugnet ad hydras</l>
<l n="10">et tibi ab Hesperio mala dracone ferat,</l>
<l n="11">taetra venena libens et naufragus ebibat undas,</l>
<l n="12">et numquam pro te deneget esse miser:</l>
<l n="13">(quos utinam in nobis, vita, experiare labores!)</l>
<l n="14">iam tibi de timidis iste protervus erit,</l>
<l n="15">qui nunc se in tumidum iactando venit honorem:</l>
<l n="16">discidium vobis proximus annus erit.</l>
<l n="17">at me non aetas mutabit tota Sibyllae,</l>
<l n="18">non labor Alcidae, non niger ille dies.</l>
<l n="19">tu mea compones et dices 'Ossa, Properti,</l>
<l n="20">haec tua sunt? eheu tu mihi certus eras,</l>
<l n="21">certus eras eheu, quamvis nec sanguine avito</l>
<l n="22">nobilis et quamvis non ita dives eras.'</l>
<l n="23">nil ego non patiar, numquam me iniuria mutat:</l>
<l n="24">ferre ego formosam nullum onus esse puto.</l>
<l n="25">credo ego non paucos ista periisse figura,</l>
<l n="26">credo ego sed multos non habuisse fidem.</l>
<l n="27">parvo dilexit spatio Minoida Theseus,</l>
<l n="28">Phyllida Demophoon, hospes uterque malus.</l>
<l n="29">iam tibi Iasonia nota est Medea carina</l>
<l n="30">et modo servato sola relicta viro.</l>
<l n="31">dura est quae multis simulatum fingit amorem,</l>
<l n="32">et se plus uni si qua parare potest.</l>
<l n="33">noli nobilibus, noli conferre beatis:</l>
<l n="34">vix venit, extremo qui legat ossa die.</l>
<l n="35">hi tibi nos erimus: sed tu potius precor ut me</l>
<l n="36">demissis plangas pectora nuda comis.</l>
</div>

<div type="textpart" subtype="poem" n="25">
<l n="1">unica nata meo pulcherrima cura dolori,</l>
<l n="2">excludit quoniam sors mea 'saepe veni,'</l>
<l n="3">ista meis fiet notissima forma libellis,</l>
<l n="4">Calve, tua venia, pace, Catulle, tua.</l>
<l n="5">miles depositis annosus secubat armis,</l>
<l n="6">grandaevique negant ducere aratra boves,</l>
<l n="7">putris et in vacua requiescit navis harena,</l>
<l n="8">et vetus in templo bellica parma vacat:</l>
<l n="9">at me ab amore tuo deducet nulla senectus,</l>
<l n="10">sive ego Tithonus sive ego Nestor ero.</l>
<l n="11">nonne fuit satius duro servire tyranno</l>
<l n="12">et gemere in tauro, saeve Perille, tuo?</l>
<l n="13">Gorgonis et satius fuit obdurescere vultu,</l>
<l n="14">Caucasias etiam si pateremur avis.</l>
<l n="15">sed tamen obsistam. teritur robigine mucro</l>
<l n="16">ferreus et parvo saepe liquore silex:</l>
<l n="17">at nullo dominae teritur sub crimine amor, qui</l>
<l n="18">restat et immerita sustinet aure minas.</l>
<l n="19">ultro contemptus rogat, et peccasse fatetur</l>
<l n="20">laesus, et invitis ipse redit pedibus.</l>
<l n="21">tu quoque, qui pleno fastus assumis amore,</l>
<l n="22">credule, nulla diu femina pondus habet.</l>
<l n="23">an quisquam in mediis persolvit vota procellis.</l>
<l n="24">cum saepe in portu fracta carina natet?</l>
<l n="25">aut prius infecto deposcit praemia cursu,</l>
<l n="26">septima quam metam triverit arte rota?</l>
<l n="27">mendaces ludunt flatus in amore secundi:</l>
<l n="28">si qua venit sero, magna ruina venit.</l>
<l n="29">tu tamen interea, quamvis te diligat illa,</l>
<l n="30">in tacito cohibe gaudia clausa sinu.</l>
<l n="31">namque in armore suo semper sua maxima cuique</l>
<l n="32">nescio quo pacto verba nocere solent.</l>
<l n="33">quamvis te persaepe vocet, semel ire memento:</l>
<l n="34">invidiam quod habet, non solet esse diu.</l>
<l n="35">at si saecla forent antiquis grata puellis,</l>
<l n="36">essem ego quod nunc tu: tempore vincor ego.</l>
<l n="37">non tamen ista meos mutabunt saecula mores:</l>
<l n="38">unus quisque sua noverit ire via.</l>
<l n="39">at, vos qui officia in multos revocatis amores,</l>
<l n="40">quantus sic cruciat lumina vestra dolor!</l>
<l n="41">vidistis pleno teneram candore puellam,</l>
<l n="42"> vidistis fuscam, ducit uterque color;</l>
<l n="43">vidistis quandam Argiva prodire figura,</l>
<l n="44">vidistis nostras, utraque forma rapit;</l>
<l n="45">illaque plebeio vel sit sandycis amictu:</l>
<l n="46">haec atque illa mali vulneris una via est.</l>
<l n="47">cum satis una tuis insomnia portet ocellis,</l>
<l n="48">una sat est cuivis femina multa mala.</l>
</div>

<div type="textpart" subtype="poem" n="26a">
<l n="1">VIDI te in somnis fracta, mea vita, carina</l>
<l n="2">Ionio lassas ducere rore manus,</l>
<l n="3">et quaecumque in me fueras mentita fateri,</l>
<l n="4">nec iam umore gravis tollere posse comas,</l>
<l n="5">qualem purpureis agitatam fluctibus Hellen,</l>
<l n="6">aurea quam molli tergore vexit ovis.</l>
<l n="7">quam timui, ne forte tuum mare nomen haberet,</l>
<l n="8">atque tua labens navita fleret aqua!</l>
<l n="9">quae tum ego Neptuno, quae tum cum Castore fratri,</l>
<l n="10">quaeque tibi excepi, iam dea, Leucothoe!</l>
<l n="11">at tu vix primas extollens gurgite palmas</l>
<l n="12">saepe meum nomen iam peritura vocas.</l>
<l n="13">quod si forte tuos vidisset Glaucus ocellos,</l>
<l n="14">esses Ionii facta puella maris,</l>
<l n="15">et tibi ob invidiam Nereides increpitarent,</l>
<l n="16">candida Nesaee, caerula Cymothoe.</l>
<l n="17">sed tibi subsidio delphinum currere vidi,</l>
<l n="18">qui, puto, Arioniam vexerat ante lyram.</l>
<l n="19">iamque ego conabar summo me mittere saxo,</l>
<l n="20">cum mihi discussit talia visa metus.</l>
</div>

<div type="textpart" subtype="poem" n="26b">
<l n="1">NUNC admirentur quod tam mihi pulchra puella</l>
<l n="2">serviat et tota dicar in urbe potens!</l>
<l n="3">non, si Cambysae redeant et flumina Croesi,</l>
<l n="4">dicat ' De nostro surge, poeta, toro.'</l>
<l n="5">nam mea cum recitat, dicit se odisse beatos:</l>
<l n="6">carmina tam sancte nulla puella colit.</l>
<l n="7">multum in amore fides, multum constantia prodest:</l>
<l n="8">qui dare multa potest, multa et amare potest</l>
  <l n="9">  <gap reason="omitted"/> </l>
<l n="10">seu mare per longum mea cogitet ire puella,</l>
<l n="11">hanc sequar et fidos una aget aura duos.</l>
<l n="12">unum litus erit sopitis unaque tecto</l>
<l n="13">arbor, et ex una saepe bibemus aqua;</l>
<l n="14">et tabula una duos poterit componere amantis,</l>
<l n="15">prora cubile mihi seu mihi puppis erit.</l>
<l n="16">omnia perpetiar: saevus licet urgeat Eurus ;</l>
<l n="17">velaque in incertum frigidus Auster agat;</l>
<l n="18">quicumque et venti miserum vexastis Vlixem</l>
<l n="19">et Danaum Euboico litore mille ratis;</l>
<l n="20">et qui movistis duo litora, cum ratis Argo</l>
<l n="21">dux erat ignoto missa columba mari.</l>
<l n="22">illa meis tantum non umquam desit ocellis,</l>
<l n="23">incendat navem Iuppiter ipse licet.</l>
<l n="24">certe isdem nudi pariter iactabimur oris.</l>
<l n="25">me licet unda ferat, te modo terra tegat.</l>
<l n="26">sed non Neptunus tanto crudelis amori,</l>
<l n="27">Neptunus fratri par in amore Iovi:</l>
<l n="28">testis Amymone, latices dum ferret, in arvis</l>
<l n="29">compressa, et Lernae pulsa tridente palus.</l>
<l n="30">iam deus amplexu votum persolvit, at illi</l>
<l n="31">aurea divinas urna profudit aquas.</l>
<l n="32">crudelem et Borean rapta Orithyia negavit:</l>
<l n="33">hic deus et terras et maria alta domat</l>
<l n="34">crede mihi, nobis mitescet Scylla, nec umquam</l>
<l n="35">alternante vacans vasta Charybdis aqua;</l>
<l n="36">ipsaque sidera erunt nullis obscura tenebris,</l>
<l n="37">purus et Orion, purus et Haedus erit.</l>
<l n="38">quod mihi si ponenda tuo sit corpore vita,</l>
<l n="39">exitus hic nobis non inhonestus erit.</l>
</div>

<div type="textpart" subtype="poem" n="27">
<l n="1">AT VOS incertam, mortales, funeris horam</l>
<l n="2">quaeritis, et qua sit mors aditura via;</l>
<l n="3">quaeritis et caelo Phoenicum inventa sereno,</l>
<l n="4">quae sit stella homini commoda quaeque mala!</l>
<l n="5">seu pedibus Parthos sequimur seu classe Britannos,</l>
<l n="6">et maris et terrae caeca pericla viae;</l>
<l n="7">rursus et obiectum flemus caput esse tumultu</l>
<l n="8">cum Mavors dubias miscet utrimque manus;</l>
  <l n="9"> <gap reason="omitted"/> </l>
<l n="10">praeterea domibus flammam domibusque ruinas,</l>
<l n="11">neu subeant labris pocula nigra tuis.</l>
<l n="12">s amans novit, quando periturus et a qua</l>
<l n="13">morte, neque hic Boreae flabra neque arma timet.</l>
<l n="14">iam licet et Stygia sedeat sub harundine remex,</l>
<l n="15">cernat et infernae tristia vela ratis:</l>
<l n="16">si modo clamantis revocaverit aura puellae,</l>
<l n="17">concessum nulla lege redibit iter.</l>
</div>

<div type="textpart" subtype="poem" n="28a">
<l n="1">IVPPITER, affectae tandem miserere puellae:</l>
<l n="2">tam formosa tuum mortua crimen erit.</l>
<l n="3">hoc tibi vel poterit coniunx ignoscere Iuno:</l>
<l n="4">frangitur et Iuno, si qua puella perit.</l>
<l n="5">venit enim tempus, quo torridus aestuat aer,</l>
<l n="6">incipit et sicco fervere terra Cane.</l>
<l n="7">sed non tam ardoris culpa est neque crimina caeli</l>
<l n="8">quam totiens sanctos non habuisse deos.</l>
<l n="9">hoc perdit miseras, hoc perdidit ante puellas:</l>
<l n="10">quidquid iurarunt, ventus et unda rapit.</l>
<l n="11">num sibi collatam doluit Venus? illa peraeque</l>
<l n="12">prae se formosis invidiosa dea est.</l>
<l n="13">an contempta tibi Iunonis templa Pelasgae?</l>
<l n="14">Palladis aut oculos ausa negare bonos?</l>
<l n="15">semper, formosae, non nostis parcere verbis.</l>
<l n="16">hoc tibi lingua nocens, hoc tibi forma dedit.</l>
<l n="17">sed tibi vexatae per multa pericula vitae</l>
<l n="18">extremo venit mollior hora die.</l>
<l n="19">Io versa caput primos mugiverat annos:</l>
<l n="20">nunc dea, quae Nili flumina vacca bibit.</l>
<l n="21">Ino etiam prima terris aetate vagata est:</l>
<l n="22">hanc miser implorat navita Leucothoen.</l>
<l n="23">Andromede monstris fuerat devota marinis:</l>
<l n="24">haec eadem Persei nobilis uxor erat.</l>
<l n="25">Callisto Arcadios erraverat ursa per agros:</l>
<l n="26">haec nocturna suo sidere vela regit.</l>
<l n="27">quod si forte tibi properarint fata quietem,</l>
<l n="28">illa sepulturae fata beata tuae,</l>
<l n="29">narrabis Semelae, quo sit formosa periclo,</l>
<l n="30">credet et illa, suo docta puella malo;</l>
<l n="31">et tibi Maeonias omnis heroidas inter</l>
<l n="32">primus erit nulla non tribuente locus.</l>
<l n="33">nunc, utcumque potes, fato gere saucia morem:</l>
<l n="34">et deus et durus vertitur ipse dies.</l>
</div>

<div type="textpart" subtype="poem" n="28b">
<l n="1">DEFICIVNT magico torti sub carmine rhombi,</l>
<l n="2">et iacet exstincto laurus adusta foco;</l>
<l n="3">et iam Luna negat totiens descendere caelo,</l>
<l n="4">nigraque funestum concinit omen avis.</l>
<l n="5">una ratis fati nostros portabit amores</l>
<l n="6">caerula ad infernos velificata lacus.</l>
<l n="7">sed non unius, quaeso, miserere duorum!</l>
<l n="8">vivam, si vivet; si cadet illa, cadam.</l>
<l n="9">pro quibus optatis sacro me carmine damno:</l>
<l n="10">scribam ego 'Per magnum est salva puella Iovem';</l>
<l n="11">ante tuosque pedes illa ipsa operata sedebit,</l>
<l n="12">narrabitque sedens longa pericla sua.</l>
</div>

<div type="textpart" subtype="poem" n="28c">
<l n="1">HAEC tua, Persephone, maneat clementia, nec tu,</l>
<l n="2">Persephonae coniunx, saevior esse velis.</l>
<l n="3">sunt apud infernos tot milia formosarum:</l>
<l n="4">pulchra sit in superis, si licet, una locis!</l>
<l n="5">vobiscum est Iope, vobiscum candida Tyro,</l>
<l n="6">vobiscum Europe nec proba Pasiphae,</l>
<l n="7">et quot Troia tulit vetus et quot Achaia formas,</l>
<l n="8">et Thebae et Priami diruta regna senis:</l>
<l n="9">et quaecumque erat in numero Romana puella,</l>
<l n="10">occidit: has omnis ignis avarus habet.</l>
<l n="11">nec forma aeternum aut cuiquam est fortuna perennis:</l>
<l n="12">longius aut propius mors sua quemque manet.</l>
<l n="13">tu quoniam es, mea lux, magno dimissa periclo,</l>
<l n="14">munera Dianae debita redde choros,</l>
<l n="15">redde etiam excubias divae nunc, ante iuvencae;</l>
<l n="16">votivas noctes, ei mihi solve decem!</l>
</div>

<div type="textpart" subtype="poem" n="29a">
<l n="1">HESTERNA, mea lux, cum potus nocte vagarer,</l>
<l n="2">nec me servorum duceret ulla manus,</l>
<l n="3">obvia nescio quot pueri mihi turba minuta</l>
<l n="4">venerat (hos vetuit me numerare timor);</l>
<l n="5">quorum alii faculas, alii retinere sagittas,</l>
<l n="6">pars etiam visa est vincla parare mihi.</l>
<l n="7">sed nudi fuerant. quorum lascivior unus,</l>
<l n="8">'Arripite hunc,' inquit, 'iam bene nostis eum</l>
<l n="9">hic erat, hunc mulier nobis irata locavit.'</l>
<l n="10">dixit, et in collo iam mihi nodus erat.</l>
  <l n="11"> <gap reason="omitted"/> <lb/>hic alter iubet in medium propellere, at alter,</l>
<l n="12">'Intereat, qui nos non putat esse deos!</l>
<l n="13">haec te non meritum totas exspectat in horas:</l>
<l n="14">at tu nescio quas quaeris, inepte, fores.</l>
<l n="15">quae cum Sidoniae nocturna ligamina mitrae</l>
<l n="16">solverit atque oculos moverit illa gravis,</l>
<l n="17">afflabunt tibi non Arabum de gramine odores,</l>
<l n="18">sed quos ipse suis fecit Amor manibus.</l>
<l n="19">parcite iam, fratres, iam certos spondet amores;</l>
<l n="20">et iam ad mandatam venimus ecce domum.'</l>
<l n="21">atque ita me iniecto dixerunt rursus amictu:</l>
<l n="22">'I nunc et noctes disce manere domi.'</l>
</div>

<div type="textpart" subtype="poem" n="29b">
<l n="1">MANE erat, et volui, si sola quiesceret illa,</l>
<l n="2">visere: at in lecto Cynthia sola fuit.</l>
<l n="3">obstipui: non illa mihi formosior umquam</l>
<l n="4">visa, neque ostrina cum fuit in tunica,</l>
<l n="5">ibat et hinc castae narratum somnia Vestae,</l>
<l n="6">neu sibi neve mihi quae nocitura forent:</l>
<l n="7">talis visa mihi somno dimissa recenti.</l>
<l n="8">heu quantum per se candida forma valet!</l>
<l n="9">'Quid tu matutinus,' ait 'speculator amicae,</l>
<l n="10">me similem vestris moribus esse putas?</l>
<l n="11">non ego tam facilis: sat erit mihi cognitus unus,</l>
<l n="12">vel tu vel si quis verior esse potest.</l>
<l n="13">apparent non ulla toro vestigia presso,</l>
<l n="14">signa volutantis nec iacuisse duos.</l>
<l n="15">aspice ut in toto nullus mihi corpore surgat</l>
<l n="16">spiritus admisso notus adulterio.'</l>
<l n="17">dixit, et opposita propellens savia dextra</l>
<l n="18">prosilit in laxa nixa pedem solea.</l>
<l n="19">sic ego tarn sancti custos deludor amoris:</l>
<l n="20">ex illo felix nox mihi nulla fuit.</l>
</div>

<div type="textpart" subtype="poem" n="30a">
<l n="1">QVO fugis a demens? nulla est fuga: tu licet usque</l>
<l n="2">ad Tanain fugias, usque sequetur Amor.</l>
<l n="3">non si Pegaseo vecteris in aere dorso,</l>
<l n="4">nec tibi si Persei moverit ala pedes;</l>
<l n="5">vel si te sectae rapiant talaribus aurae,</l>
<l n="6">nil tibi Mercurii proderit alta via</l>
<l n="7">instat semper Amor supra caput, instat amanti,</l>
<l n="8">et gravis ipse super libera colla sedet.</l>
<l n="9">excubat ille acer custos et tollere numquam</l>
<l n="10">te patietur humo lumina capta semel.</l>
<l n="11">et iam si pecces, deus exorabilis ille est</l>
<l n="12">si modo praesentis viderit esse preces.</l>
</div>

<div type="textpart" subtype="poem" n="30b">
<l n="1">ISTA senes licet accusent convivia duri:</l>
<l n="2">nos modo propositum, vita, teramus iter</l>
<l n="3">illorum antiquis onerantur legibus aures:</l>
<l n="4">hic locus est in quo, tibia docta, sones,</l>
<l n="5">quae non iure vado Maeandri iacta natasti,</l>
<l n="6">turpia cum faceret Palladis ora tumor.</l>
<l n="7">non tamen immerito! Phrygias nunc ire per undas</l>
<l n="8">et petere Hyrcani litora nota maris,</l>
<l n="9">spargere et alterna communis caede Penatis</l>
<l n="10">et ferre ad patrios praemia dira Lares!</l>
<l n="11">una contentum pudeat me vivere amica?</l>
<l n="12">hoc si crimen erit, crimen Amoris erit:</l>
<l n="13">mi nemo obiciat. libeat tibi, Cynthia, mecum</l>
<l n="14">rorida muscosis antra tenere iugis.</l>
<l n="15">illic aspicies scopulis haerere Sorores</l>
<l n="16">et canere antiqui dulcia furta Iovis,</l>
<l n="17">ut Semela est combustus, ut est deperditus Io,</l>
<l n="18">denique ut ad Troiae tecta volarit avis.</l>
<l n="19">quod si nemo exstat qui vicerit Alitis arma,</l>
<l n="20">communis culpae cur reus unus agor?</l>
<l n="21">nec tu Virginibus reverentia moveris ora:</l>
<l n="22">hic quoque non nescit quid sit amare chorus;</l>
<l n="23">si tamen Oeagri quaedam compressa figura</l>
<l n="24">Bistoniis olim rupibus accubuit.</l>
<l n="25">hic ubi me prima statuent in parte choreae,</l>
<l n="26">et medius docta cuspide Bacchus erit,</l>
<l n="27">tum capiti sacros patiar pendere corymbos:</l>
<l n="28">nam sine te nostrum non valet ingenium.</l>
</div>

<div type="textpart" subtype="poem" n="31">
<l n="1">QVAERIS, cur veniam tibi tardior? aurea Phoebi</l>
<l n="2">porticus a magno Caesare aperta fuit.</l>
<l n="3">tantam erat in speciem Poenis digesta columnis,</l>
<l n="4">inter quas Danai femina turba senis.</l>
<l n="5">hic equidem Phoebo visus mihi pulchrior ipso</l>
<l n="6">marmoreus tacita carmen hiare lyra;</l>
<l n="7">atque aram circum steterant armenta Myronis,</l>
<l n="8">quattuor artificis, vivida signa, boves.</l>
<l n="9">tum medium claro surgebat marmore templum,</l>
<l n="10">et patria Phoebo carius Ortygia:</l>
<l n="11">in quo Solis erat supra fastigia currus;</l>
<l n="12">et valvae, Libyci nobile dentis opus,</l>
<l n="13">altera deiectos Parnasi vertice Gallos,</l>
<l n="14">altera maerebat funera Tantalidos.</l>
<l n="15">deinde inter matrem deus ipse interque sororem</l>
<l n="16">Pythius in longa carmina veste sonat.</l>
</div>

<div type="textpart" subtype="poem" n="32">
<l n="1">QUI videt, is peccat: qui te non viderit ergo,</l>
<l n="2">non cupiet: facti lumina crimen habent.</l>
<l n="3">nam quid Praenesti dubias, o Cynthia, sortis,</l>
<l n="4">quid petis Aeaei moenia Telegoni?</l>
<l n="5">cur ita te Herculeum deportant esseda Tibur?</l>
<l n="6">Appia cur totiens te via Lanuvium?</l>
<l n="7">hoc utinam spatiere loco, quodcumque vacabis,</l>
<l n="8">Cynthia' sed tibi me credere turba vetat,</l>
<l n="9">cum videt accensis devotam currere taedis</l>
<l n="10">in nemus et Triviae lumina ferre deae.</l>
<l n="11">scilicet umbrosis sordet Pompeia columnis</l>
<l n="12">porticus, aulaeis nobilis Attalicis,</l>
<l n="13">et platanis creber pariter surgentibus ordo,</l>
<l n="14">flumina sopito quaeque Marone cadunt,</l>
<l n="15">et leviter nymphis tota crepitantibus urbe</l>
<l n="16">cum subito Triton ore recondit aquam.</l>
<l n="17">falleris, ista tui furtum via monstrat amoris:</l>
<l n="18">non urbem, demens, lumina nostra fugis!</l>
<l n="19">nil agis, insidias in me componis inanis,</l>
<l n="20">tendis iners docto retia nota mihi.</l>
<l n="21">sed de me minus est: famae iactura pudicae</l>
<l n="22">tanta tibi miserae, quanta meretur, erit.</l>
<l n="23">nuper enim de te nostras me laedit ad auris</l>
<l n="24">rumor, et in tota non bonus urbe fuit.</l>
<l n="25">sed tu non debes inimicae credere linguae:</l>
<l n="26">semper formosis fabula poena fuit.</l>
<l n="27">non tua deprenso damnata est fama veneno:</l>
<l n="28">testis eris puras, Phoebe, videre manus.</l>
<l n="29">sin autem longo nox una aut altera lusu</l>
<l n="30">consumpta est, non me crimina parva movent.</l>
<l n="31">Tyndaris externo patriam mutavit amore,</l>
<l n="32">et sine decreto viva reducta domum est.</l>
<l n="33">ipsa Venus fertur corrupta libidine Martis,</l>
<l n="34">nec minus in caelo semper honesta fuit.</l>
<l n="35">quamvis Ida Parim pastorem dicat amasse</l>
<l n="36">atque inter pecudes accubuisse deam,</l>
<l n="37">hoc et Hamadryadum spectavit turba sororum</l>
<l n="38">Silenique senes et pater ipse chori;</l>
<l n="39">cum quibus Idaeo legisti poma sub antro,</l>
<l n="40">supposita excipiens, Nai, caduca manu.</l>
<l n="41">an quisquam in tanto stuprorum examine quaerit</l>
<l n="42">'Cur haec tam dives? quis dedit? unde dedit?'</l>
<l n="43">o nimium nostro felicem tempore Romam,</l>
<l n="44">si contra mores una puella facit!</l>
<l n="45">haec eadem ante illam iam impune et Lesbia fecit:</l>
<l n="46">quae sequitur, certe est invidiosa minus.</l>
<l n="47">qui quaerit Tatios veteres durosque Sabinos,</l>
<l n="48">hic posuit nostra nuper in urbe pedem.</l>
<l n="49">tu prius et fluctus poteris siccare marinos,</l>
<l n="50">altaque mortali deligere astra manu,</l>
<l n="51">quam facere, ut nostrae nolint peccare puellae:</l>
<l n="52">hic mos Saturno regna tenente fuit,</l>
<l n="53">et cum Deucalionis aquae fluxere per orbem,</l>
<l n="54">et post antiquas Deucalionis aquas.</l>
<l n="55">dic mihi, quis potuit lectum servare pudicum,</l>
<l n="56">quae dea cum solo vivere sola deo?</l>
<l n="57">uxorem quondam magni Minois, ut aiunt,</l>
<l n="58">corrupit torui candida forma bovis;</l>
<l n="59">nec minus aerato Danae circumdata muro</l>
<l n="60">non potuit magno casta negare Iovi.</l>
<l n="61">quod si tu Graias es tuque imitata Latinas,</l>
<l n="62">semper vive meo libera iudicio!</l>
</div>

<div type="textpart" subtype="poem" n="33a">
<l n="1">TRISTIA iam redeunt iterum sollemnia nobis:</l>
<l n="2">Cynthia iam noctes est operata decem.</l>
<l n="3">atque utinam pereant, Nilo quae sacra tepente</l>
<l n="4">misit matronis Inachis Ausoniis!</l>
<l n="5">quae dea tam cupidos totiens divisit amantis,</l>
<l n="6">quaecumque illa fuit, semper amara fuit.</l>
<l n="7">tu certe Iovis occultis in amoribus, Io,</l>
<l n="8">sensisti multas quid sit inire vias,</l>
<l n="9">cum te iussit habere puellam cornua Iuno</l>
<l n="10">et pecoris duro perdere verba sono.</l>
<l n="11">a quotiens quernis laesisti frondibus ora,</l>
<l n="12">mandisti et stabulis arbuta pasta tuis!</l>
<l n="13">an, quoniam agrestem detraxit ab ore figuram</l>
<l n="14">Iuppiter, idcirco facta superba dea es?</l>
<l n="15">an tibi non satis est fuscis Aegyptus alumnis?</l>
<l n="16">cur tibi tam longa Roma petita via?</l>
<l n="17">quidve tibi prodest viduas dormire puellas?</l>
<l n="18">sed tibi, crede mihi, cornua rursus erunt,</l>
<l n="19">aut nos e nostra te, saeva, fugabimus urbe:</l>
<l n="20">cum Tiberi Nilo gratia nulla fuit.</l>
<l n="21">at tu, quae nostro nimium placata dolore es,</l>
<l n="22">noctibus his vacui ter faciamus iter.</l>
</div>

<div type="textpart" subtype="poem" n="33b">
<l n="1">NON audis et verba sinis mea ludere, cum iam</l>
<l n="2">flectant Icarii sidera tarda boves.</l>
<l n="3">lenta bibis: mediae nequeunt te frangere noctes.</l>
<l n="4">an nondum est talos mittere lassa manus?</l>
<l n="5">a pereat, quicumque meracas repperit uvas</l>
<l n="6">corrupitque bonas nectare primus aquas!</l>
<l n="7">Icare, Cecropiis merito iugulate colonis,</l>
<l n="8">pampineus nosti quam sit amarus odor!</l>
<l n="9">tuque o Eurytion vino Centaure peristi,</l>
<l n="10">nec non Ismario tu, Polypheme, mero.</l>
<l n="11">vino forma perit, vino corrumpitur aetas,</l>
<l n="12">vino saepe suum nescit amica virum.</l>
<l n="13">me miserum, ut multo nihil est mutata Lyaeo!</l>
<l n="14">iam bibe: formosa es: nil tibi vina nocent,</l>
<l n="15">cum tua praependent demissae in pocula sertae,</l>
<l n="16">et mea deducta carmina voce legis.</l>
<l n="17">largius effuso madeat tibi mensa Falerno,</l>
<l n="18">spumet et aurato mollius in calice.</l>
<l n="19">nulla tamen lecto recipit se sola libenter:</l>
<l n="20">est quiddam, quod vos quaerere cogat Amor.</l>
<l n="21">semper in absentis felicior aestus amantis:</l>
<l n="22">elevat assiduos copia longa viros.</l>
</div>

<div type="textpart" subtype="poem" n="34">
<l n="1">CVR quisquam faciem dominae iam credat Amori?</l>
<l n="2">sic erepta mihi paene puella mea est.</l>
<l n="3">expertus dico, nemo est in amore fidelis:</l>
<l n="4">formosam raro non sibi quisque petit.</l>
<l n="5">polluit ille deus cognatos, solvit amicos,</l>
<l n="6">et bene concordis tristia ad arma vocat.</l>
<l n="7">hospes in hospitium Menelao venit adulter:</l>
<l n="8">Colchis et ignotum nonne secuta virum est?</l>
<l n="9">Lynceu, tune meam potuisti, perfide, curam</l>
<l n="10">tangere? nonne tuae tum cecidere manus?</l>
<l n="11">quid si non constans illa et tam certa fuisset?</l>
<l n="12">posses in tanto vivere flagitio?</l>
<l n="13">tu mihi vel ferro pectus vel perde veneno:</l>
<l n="14">a domina tantum te modo tolle mea.</l>
<l n="15">te socium vitae, te corporis esse licebit,</l>
<l n="16">te dominum admitto rebus, amice, meis:</l>
<l n="17">lecto te m, lecto te deprecor uno:</l>
<l n="18">rivalem possum non ego ferre Iovem.</l>
<l n="19">ipse meas s quod nil est, aemulor umbras,</l>
<l n="20">stultus, quod stulto saepe timore tremo.</l>
<l n="21">una tamen causa est, qua crimina tanta remitto,</l>
<l n="22">errabant multo quod tua verba mero.</l>
<l n="23">sed numquam vitae fallet me ruga severae:</l>
<l n="24">omnes iam norunt quam sit amare bonum.</l>
</div>

<div type="textpart" subtype="poem" n="34b">
<l n="1">LYNCEVS ipse meus seros insanit amores!</l>
<l n="2">m te nostros laetor adire deos.</l>
<l n="3">quid tua Socraticis tibi nunc sapientia libris</l>
<l n="4">proderit aut rerum dicere posse vias?</l>
<l n="5">aut quid Erechthei tibi prosunt carmina lecta?</l>
<l n="6">nil iuvat in magno vester amore senex.</l>
<l n="7">tu satius memorem Musis imitere Philitan</l>
<l n="8">et non inflati somnia Callimachi.</l>
<l n="9">nam rursus licet Aetoli referas Acheloi,</l>
<l n="10">fluxerit ut magno fractus amore liquor,</l>
<l n="11">atque etiam ut Phrygio fallax Maeandria campo</l>
<l n="12">errat et ipsa suas decipit unda vias,</l>
<l n="13">qualis et Adrasti fuerit vocalis Arion,</l>
<l n="14">tristis ad Archemori funera victor equus:</l>
<l n="15">non Amphiareae prosint tibi fata quadrigae</l>
<l n="16">aut Capanei magno grata ruina Iovi.</l>
<l n="17">desine et Aeschyleo componere verba coturno,</l>
<l n="18">desine, et ad mollis membra resolve choros.</l>
<l n="19">incipe iam angusto versus includere torno,</l>
<l n="20">inque tuos ignis, dure poeta, veni.</l>
<l n="21">tu non Antimacho, non tutior ibis Homero:</l>
<l n="22">despicit et magnos recta puella deos.</l>
<l n="23">sed non ante gravis taurus succumbit aratro,</l>
<l n="24">cornua quam validis haeserit in laqueis,</l>
<l n="25">nec tu iam duros per te patieris amores:</l>
<l n="26">trux tamen a nobis ante domandus eris.</l>
<l n="27">harum nulla solet rationem quaerere mundi,</l>
<l n="28">nec cur fraternis Luna laboret equis,</l>
<l n="29">nec si post Stygias aliquid restabit erumpnas,</l>
<l n="30">nec si consulto fulmina missa tonent.</l>
<l n="31">aspice me, cui parva domi fortuna relicta est</l>
<l n="32">nullus et antiquo Marte triumphus avi,</l>
<l n="33">ut regnem mixtas inter conviva puellas</l>
<l n="34">hoc ego, quo tibi nunc elevor, ingenio!</l>
<l n="35">me iuvet hesternis positum languere corollis,</l>
<l n="36">quem tetigit iactu certus ad ossa deus.</l>
<l n="37">Actia Vergilium custodis litora Phoebi,</l>
<l n="38">Caesaris et fortis dicere posse ratis,</l>
<l n="39">qui nunc Aeneae Troiani suscitat arma</l>
<l n="40">iactaque Lavinis moenia litoribus.</l>
<l n="41">cedite Romani scriptorcs, cedite Grai!</l>
<l n="42">nescio quid maius nascitur Iliade.</l>
<l n="43">tu canis umbrosi subter pineta Galaesi</l>
<l n="44">Thyrsin et attritis Daphnin harundinibus,</l>
<l n="45">utque decem possint corrumpere mala puellas</l>
<l n="46">missus et impressis haedus ab uberibus.</l>
<l n="47">felix, qui vilis pomis mercaris amores!</l>
<l n="48">huic licet ingratae Tityrus ipse canat.</l>
<l n="49">felix intactum Corydon qui temptat Alexin</l>
<l n="50">agricolae domini carpere delicias!</l>
<l n="51">quamvis ille sua lassus requiescat avena,</l>
<l n="52">laudatur facilis inter Hamadryadas.</l>
<l n="53">tu canis Ascraei veteris praecepta poetae,</l>
<l n="54">quo seges in campo, quo viret uva iugo.</l>
<l n="55">tale facis carmen docta testudine quale</l>
<l n="56">Cynthius impositis temperat articulis.</l>
<l n="57">non tamen haec ulli venient ingrata legenti,</l>
<l n="58">sive in amore rudis sive peritus erit.</l>
<l n="59">nec minor hic animis, ut sit minor ore, canorus</l>
<l n="60">anseris indocto carmine cessit olor.</l>
<l n="61">haec quoque perfecto ludebat Iasone Varro,</l>
<l n="62">Varro Leucadiae maxima flamma suae;</l>
<l n="63">haec quoque lascivi cantarunt scripta Catulli,</l>
<l n="64">Lesbia quis ipsa notior est Helena;</l>
<l n="65">haec etiam docti confessa est pagina Calvi,</l>
<l n="66">cum caneret miserae funera Quintiliae.</l>
<l n="67">et modo formosa quam multa Lycoride Gallus</l>
<l n="68">mortuus inferna vulnera lavit aqua!</l>
<l n="69">Cynthia quin etiam versu laudata Properti,</l>
<l n="70">hos inter si me ponere Fama volet.</l>
</div>
</div>

<div type="textpart" subtype="book" n="3">
<div type="textpart" subtype="poem" n="1">
<l n="1">Callimachi Manes et Coi sacra Philitae,</l>
<l n="2">in vestrum, quaeso, me sinite ire nemus.</l>
<l n="3">primus ego ingredior puro de fonte sacerdos</l>
<l n="4">Itala per Graios orgia ferre choros.</l>
<l n="5">dicite, quo pariter carmen tenuastis in antro</l>
<l n="6">quove pede ingressi? quamve bibistis aquam?</l>
<l n="7">ah valeat, Phoebum quicumque moratur in armis!</l>
<l n="8">exactus tenui pumice versus eat,</l>
<l n="9">quo me Fama levat terra sublimis, et a me</l>
<l n="10">nata coronatis Musa triumphat equis,</l>
<l n="11">et mecum in curru parvi vectantur Amores,</l>
<l n="12">scriptorumque meas turba secuta rotas.</l>
<l n="13">quid frustra immissis mecum certatis habenis?</l>
<l n="14">non datur ad Musas currere lata via.</l>
<l n="15">multi, Roma, tuas laudes annalibus addent,</l>
<l n="16">qui finem imperii Bactra futura canent.</l>
<l n="17">sed, quod pace legas, opus hoc de monte Sororum</l>
<l n="18">detulit intacta pagina nostra via.</l>
<l n="19">mollia, Pegasides, date vestro serta poetae:</l>
<l n="20">non faciet capiti dura corona meo.</l>
<l n="21">at mihi quod vivo detraxerit invida turba,</l>
<l n="22">post obitum duplici faenore reddet Honos;</l>
<l n="23">omnia post obitum fingit maiora vetustas:</l>
<l n="24">maius ab exsequiis nomen in ora venit.</l>
<l n="25">nam quis equo pulsas abiegno nosceret arces,</l>
<l n="26">fluminaque Haemonio comminus isse viro,</l>
<l n="27">Idaeum Simoenta Iovis cum prole Scamandro,</l>
<l n="28">Hectora per campos ter maculasse rotas?</l>
<l n="29">Deiphobumque Helenumque et Pulydamantis in armis</l>
<l n="30">qualemcumque Parim vix sua nosset humus.</l>
<l n="31">exiguo sermone fores nunc, Ilion, et tu</l>
<l n="32">Troia bis Oetaei numine capta dei.</l>
<l n="33">nec non ille tui casus memorator Homerus</l>
<l n="34">posteritate suum crescere sensit opus;</l>
<l n="35">meque inter seros laudabit Roma nepotes:</l>
<l n="36">illum post cineres auguror ipse diem.</l>
<l n="37">ne mea contempto lapis indicet ossa sepulcro</l>
<l n="38">provisumst Lycio vota probante deo.</l>
</div>

<div type="textpart" subtype="poem" n="2">
<l n="1">Carminis interea nostri redeamus in orbem,</l>
<l n="2">gaudeat ut solito tacta puella sono.</l>
<l n="3">Orphea delenisse feras et concita dicunt</l>
<l n="4">flumina Threicia sustinuisse lyra;</l>
<l n="5">saxa Cithaeronis Thebanam agitata per artem</l>
<l n="6">sponte sua in muri membra coisse ferunt;</l>
<l n="7">quin etiam, Polypheme, fera Galatea sub Aetna</l>
<l n="8">ad tua rorantis carmina flexit equos:</l>
<l n="9">miremur, nobis et Baccho et Apolline dextro,</l>
<l n="10">turba puellarum si mea verba colit?</l>
<l n="11">quod non Taenariis domus est mihi fulta columnis,</l>
<l n="12">nec camera auratas inter eburna trabes,</l>
<l n="13">nec mea Phaeacas aequant pomaria silvas,</l>
<l n="14"> non operosa rigat Marcius antra liquor;</l>
<l n="15">at Musae comites et carmina cara legenti,</l>
<l n="16">nec defessa choris Calliopea meis.</l>
<l n="17">fortunata, meo si qua's celebrata libello!</l>
<l n="18">carmina erunt formae tot monumenta tuae.</l>
<l n="19">nam neque pyramidum sumptus ad sidera ducti,</l>
<l n="20">nec Iovis Elei caelum imitata domus,</l>
<l n="21">nec Mausolei dives fortuna sepulcri</l>
<l n="22">mortis ab extrema condicione vacant.</l>
<l n="23">aut illis flamma aut imber subducet honores,</l>
<l n="24">annorum aut tacito pondere victa ruent.</l>
<l n="25">at non ingenio quaesitum nomen ab aevo</l>
<l n="26">excidet: ingenio stat sine morte decus.</l>
</div>

<div type="textpart" subtype="poem" n="3">
<l n="1">Visus eram molli recubans Heliconis in umbra,</l>
<l n="2">Bellerophontei qua fluit umor equi,</l>
<l n="3">reges, Alba, tuos et regum facta tuorum,</l>
<l n="4">tantum operis, nervis hiscere posse meis;</l>
<l n="5">parvaque iam magnis admoram fontibus ora</l>
<l n="6">(unde pater sitiens Ennius ante bibit,</l>
<l n="7">et cecinit Curios fratres et Horatia pila,</l>
<l n="8">regiaque Aemilia vecta tropaea rate,</l>
<l n="9">victricisque moras Fabii pugnamque sinistram</l>
<l n="10">Cannensem et versos ad pia vota deos,</l>
<l n="11">Hannibalemque Lares Romana sede fugantis,</l>
<l n="12">anseris et tutum voce fuisse Iovem),</l>
<l n="13">cum me Castalia speculans ex arbore Phoebus</l>
<l n="14">sic ait aurata nixus ad antra lyra:</l>
<l n="15">'quid tibi cum tali, demens, est flumine? quis te</l>
<l n="16">carminis heroi tangere iussit opus?</l>
<l n="17">non hinc ulla tibi sperandast fama, Properti:</l>
<l n="18">mollia sunt parvis prata terenda rotis;</l>
<l n="19">ut tuus in scamno iactetur saepe libellus,</l>
<l n="20">quem legat exspectans sola puella virum.</l>
<l n="21">cur tua praescriptos evectast pagina gyros?</l>
<l n="22">non est ingenii cumba gravanda tui.</l>
<l n="23">alter remus aquas alter tibi radat harenas,</l>
<l n="24">tutus eris: medio maxima turba marist.'</l>
<l n="25">dixerat, et plectro sedem mihi monstrat eburno,</l>
<l n="26">quo nova muscoso semita facta solost.</l>
<l n="27">hic erat affixis viridis spelunca lapillis,</l>
<l n="28">pendebantque cavis tympana pumicibus,</l>
<l n="29">orgia Musarum et Sileni patris imago</l>
<l n="30">fictilis et calami, Pan Tegeaee, tui;</l>
<l n="31">et Veneris dominae volucres, mea turba, columbae</l>
<l n="32">tingunt Gorgoneo punica rostra lacu;</l>
<l n="33">diversaeque novem sortitae iura Puellae</l>
<l n="34">exercent teneras in sua dona manus:</l>
<l n="35">haec hederas legit in thyrsos, haec carmina nervis</l>
<l n="36">aptat, at illa manu texit utraque rosam.</l>
<l n="37">e quarum numero me contigit una dearum</l>
<l n="38">(ut reor a facie, Calliopea fuit):</l>
<l n="39">'contentus niveis semper vectabere cycnis,</l>
<l n="40">nec te fortis equi ducet ad arma sonus.</l>
<l n="41">nil tibi sit rauco praeconia classica cornu</l>
<l n="42"> flare, nec Aonium tingere Marte nemus;</l>
<l n="43">aut quibus in campis Mariano proelia signo</l>
<l n="44">stent et Teutonicas Roma refringat opes,</l>
<l n="45">barbarus aut Suebo perfusus sanguine Rhenus</l>
<l n="46">saucia maerenti corpora vectet aqua.</l>
<l n="47">quippe coronatos alienum ad limen amantes</l>
<l n="48">nocturnaeque canes ebria signa morae,</l>
<l n="49">ut per te clausas sciat excantare puellas,</l>
<l n="50">qui volet austeros arte ferire viros.'</l>
<l n="51">talia Calliope, lymphisque a fonte petitis</l>
<l n="52">ora Philitea nostra rigavit aqua.</l>
</div>

<div type="textpart" subtype="poem" n="4">
<l n="1">Arma deus Caesar dites meditatur ad Indos,</l>
<l n="2">et freta gemmiferi findere classe maris.</l>
<l n="3">magna, Quiris, merces: parat ultima terra triumphos;</l>
<l n="4">Tigris et Euphrates sub tua iura fluent;</l>
<l n="5">sera, sed Ausoniis veniet provincia virgis;</l>
<l n="6">assuescent Latio Partha tropaea Iovi.</l>
<l n="7">ite agite, expertae bello, date lintea, prorae,</l>
<l n="8">et solitum, armigeri, ducite munus, equi!</l>
<l n="9">omina fausta cano. Crassos clademque piate!</l>
<l n="10">ite et Romanae consulite historiae!</l>
<l n="11">Mars pater, et sacrae fatalia lumina Vestae,</l>
<l n="12">ante meos obitus sit precor illa dies,</l>
<l n="13">qua videam spoliis oneratos Caesaris axes,</l>
<l n="14">et subter captos arma sedere duces,</l>
<l n="15">tela fugacis equi et bracati militis arcus,</l>
<l n="16">ad vulgi plausus saepe resistere equos,</l>
<l n="17">inque sinu carae nixus spectare puellae</l>
<l n="18">incipiam et titulis oppida capta legam!</l>
<l n="19">ipsa tuam serva prolem, Venus: hoc sit in aevum,</l>
<l n="20">cernis ab Aenea quod superesse caput.</l>
<l n="21">praeda sit haec illis, quorum meruere labores:</l>
<l n="22">me sat erit Sacra plaudere posse Via.</l>
</div>

<div type="textpart" subtype="poem" n="5">
<l n="1">Pacis Amor deus est, pacem veneramur amantes:</l>
<l n="2">sat mihi cum domina proelia dura mea.</l>
<l n="3">nec mihi mille iugis Campania pinguis aratur,</l>
<l n="4">nec bibit e gemma divite nostra sitis,</l>
<l n="5">nec tamen inviso pectus mihi carpitur auro,</l>
<l n="6">nec mixta aera paro clade, Corinthe, tua.</l>
<l n="7">o prima infelix fingenti terra Prometheo!</l>
<l n="8">ille parum caute pectoris egit opus.</l>
<l n="9">corpora disponens mentem non vidit in arto:</l>
<l n="10">recta animi primum debuit esse via.</l>
<l n="11">nunc maris in tantum vento iactamur, et hostem</l>
<l n="12">quaerimus, atque armis nectimus arma nova.</l>
<l n="13">haud ullas portabis opes Acherontis ad undas:</l>
<l n="14">nudus in inferna, stulte, vehere rate.</l>
<l n="15">victor cum victo pariter miscetur in umbris:</l>
<l n="16">consule cum Mario, capte Iugurtha, sedes.</l>
<l n="17">Lydus Dulichio non distat Croesus ab Iro:</l>
<l n="18">optima mors, carpta quae venit ante die.</l>
<l n="19">me iuvat in prima coluisse Helicona iuventa</l>
<l n="20">Musarumque choris implicuisse manus;</l>
<l n="21">me iuvat et multo mentem vincire Lyaeo,</l>
<l n="22">et caput in verna semper habere rosa.</l>
<l n="23">atque ubi iam Venerem gravis interceperit aetas,</l>
<l n="24">sparserit et nigras alba senecta comas,</l>
<l n="25">tum mihi naturae libeat perdiscere mores,</l>
<l n="26">quis deus hanc mundi temperet arte domum,</l>
<l n="27">qua venit exoriens, qua deficit, unde coactis</l>
<l n="28">cornibus in plenum menstrua luna redit,</l>
<l n="29">unde salo superant venti, quid flamine captet</l>
<l n="30">Eurus, et in nubes unde perennis aqua;</l>
<l n="31">sit ventura dies mundi quae subruat arces,</l>
<l n="32">purpureus pluvias cur bibit arcus aquas,</l>
<l n="33">aut cur Perrhaebi tremuere cacumina Pindi,</l>
<l n="34">solis et atratis luxerit orbis equis,</l>
<l n="35">cur serus versare boves et plaustra Bootes,</l>
<l n="36">Pleiadum spisso cur coit igne chorus,</l>
<l n="37">curve suos fines altum non exeat aequor,</l>
<l n="38">plenus et in partes quattuor annus eat;</l>
<l n="39">sub terris sint iura deum et tormenta reorum,</l>
<l n="40">num rota, num scopuli, num sitis inter aquas,</l>
<l n="41">aut Alcmaeoniae furiae aut ieiunia Phinei,</l>
<l n="42">Tisiphones atro si furit angue caput,</l>
<l n="43">num tribus infernum custodit faucibus antrum</l>
<l n="44">Cerberus, et Tityo iugera pauca novem,</l>
<l n="45">an ficta in miseras descendit fabula gentes,</l>
<l n="46">et timor haud ultra quam rogus esse potest.</l>
<l n="47">exitus hic vitae superet mihi: vos, quibus arma</l>
<l n="48">grata magis, Crassi signa referte domum.</l>
</div>

<div type="textpart" subtype="poem" n="6">
<l n="1">Dic mihi de nostra quae sensti vera puella:</l>
<l n="2">sic tibi sint dominae, Lygdame, dempta iuga.</l>
<l n="3">omnis enim debet sine vano nuntius esse,</l>
<l n="4">maioremque metu servus habere fidem.</l>
<l n="5">nunc mihi, si qua tenes, ab origine dicere prima</l>
<l n="6">incipe: suspensis auribus ista bibam.</l>
<l n="7">num me laetitia tumefactum fallis inani,</l>
<l n="8">haec referens, quae me credere velle putas?</l>
<l n="9">sicin eram incomptis vidisti flere capillis?</l>
<l n="10">illius ex oculis multa cadebat aqua?</l>
<l n="11">nec speculum in strato vidisti, Lygdame, lecto,</l>
<l n="12">scriniaque ad lecti clausa iacere pedes,</l>
<l n="13">ac maestam teneris vestem pendere lacertis?</l>
<l n="14">ornabat niveas nullane gemma manus?</l>
<l n="15">tristis erat domus, et tristes sua pensa ministrae</l>
<l n="16">carpebant, medio nebat et ipsa loco,</l>
<l n="17">umidaque impressa siccabat lumina lana,</l>
<l n="18">rettulit et querulo iurgia nostra sono?</l>
<l n="19">'haec te teste mihi promissast, Lygdame, merces?</l>
<l n="20">est poena et servo rumpere teste fidem.</l>
<l n="21">ille potest nullo miseram me linquere facto,</l>
<l n="22">et qualem nolo dicere habere domi?</l>
<l n="23">gaudet me vacuo solam tabescere lecto?</l>
<l n="24">si placet, insultet, Lygdame, morte mea.</l>
<l n="25">non me moribus illa, sed herbis improba vicit</l>
<l n="26">staminea rhombi ducitur ille rota.</l>
<l n="27"> illum turgentis sanie portenta rubetae</l>
<l n="28">et lecta exsuctis anguibus ossa trahunt,</l>
<l n="29">et strigis inventae per busta iacentia plumae,</l>
<l n="30">cinctaque funesto lanea vitta toro.</l>
<l n="31">si non vana canunt mea somnia, Lygdame, testor,</l>
<l n="32">poena erit ante meos sera sed ampla pedes;</l>
<l n="33">putris et in vacuo texetur aranea lecto:</l>
<l n="34">noctibus illorum dormiet ipsa Venus.'</l>
<l n="35">quae tibi si veris animis est questa puella,</l>
<l n="36">hac eadem rursus, Lygdame, curre via,</l>
<l n="37">et mea cum multis lacrimis mandata reporta,</l>
<l n="38">iram, non fraudes esse in amore meo,</l>
<l n="39">me quoque consimili impositum torquerier igni:</l>
<l n="40">iurabo bis sex integer esse dies.</l>
<l n="41">quod mihi si e tanto felix concordia bello</l>
<l n="42">exstiterit, per me, Lygdame, liber eris.</l>
</div>

<div type="textpart" subtype="poem" n="7">
<l n="1">Ergo sollicitae tu causa, pecunia, vitae!</l>
<l n="2">per te immaturum mortis adimus iter;</l>
<l n="3">tu vitiis hominum crudelia pabula praebes;</l>
<l n="4">semina curarum de capite orta tuo.</l>
<l n="5">tu Paetum ad Pharios tendentem lintea portus</l>
<l n="6">obruis insano terque quaterque mari.</l>
<l n="7">nam dum te sequitur, primo miser excidit aevo</l>
<l n="8">et nova longinquis piscibus esca natat.</l>
<l n="9">quod si contentus patrio bove verteret agros,</l>
<l n="10">verbaque duxisset pondus habere mea,</l>
<l n="11">viveret ante suos dulcis conviva Penates,</l>
<l n="12">pauper, at in terra nil nisi fleret opes.</l>
<l n="13">noluit hoc Paetus, stridorem audire procellae</l>
<l n="14">et duro teneras laedere fune manus,</l>
<l n="15">sed thyio thalamo aut Oricia terebintho</l>
<l n="16">effultum pluma versicolore caput.</l>
<l n="17">hunc parvo ferri vidit nox improba ligno,</l>
<l n="18">et miser invisam traxit hiatus aquam;</l>
<l n="19">huic fluctus vivo radicitus abstulit ungues:</l>
<l n="20">Paetus ut occideret, tot coiere mala.</l>
<l n="21">flens tamen extremis dedit haec mandata querelis</l>
<l n="22">cum moribunda niger clauderet ora liquor:</l>
<l n="23">'di maris Aegaei quos sunt penes aequora, venti,</l>
<l n="24">et quaecumque meum degravat unda caput,</l>
<l n="25">quo rapitis miseros primae lanuginis annos?</l>
<l n="26">attulimus longas in freta vestra comas.</l>
<l n="27">ah miser alcyonum scopulis affligar acutis!</l>
<l n="28">in me caeruleo fuscina sumpta deost.</l>
<l n="29">at saltem Italiae regionibus evehat aestus:</l>
<l n="30">hoc de me sat erit si modo matris erit.'</l>
<l n="31">subtrahit haec fantem torta vertigine fluctus;</l>
<l n="32">ultima quae Paeto voxque diesque fuit.</l>
<l n="33">Paete, quid aetatem numeras? quid cara natanti</l>
<l n="34">mater in ore tibist? non habet unda deos.</l>
<l n="35">et mater non iusta piae dare debita terrae</l>
<l n="36">nec pote cognatos inter humare rogos,</l>
<l n="37">sed tua nunc volucres astant super ossa marinae,</l>
<l n="38">nunc tibi pro tumulo Carpathium omne marest.</l>
<l n="39"> infelix Aquilo, raptae timor Orithyiae,</l>
<l n="40">quae spolia ex illo tanta fuere tibi?</l>
<l n="41">aut quidnam fracta gaudes, Neptune, carina?</l>
<l n="42">portabat sanctos alveus ille viros.</l>
<l n="43">o centum aequoreae Nereo genitore puellae,</l>
<l n="44">et tu, materno tacta dolore, Theti;</l>
<l n="45">vos decuit lasso supponere bracchia mento:</l>
<l n="46">non poterat vestras ille gravare manus.</l>
<l n="47">reddite corpus, aquae! positast in gurgite vita;</l>
<l n="48">Paetum sponte tua, vilis harena, tegas;</l>
<l n="49">et quotiens Paeti transibit nauta sepulcrum,</l>
<l n="50">dicat 'et audaci tu timor esse potes.'</l>
<l n="51">ite, rates curvate et leti texite causas:</l>
<l n="52">ista per humanas mors venit acta manus.</l>
<l n="53">terra parum fuerat fatis, adiecimus undas:</l>
<l n="54">fortunae miseras auximus arte vias.</l>
<l n="55">ancora te teneat, quem non tenuere penates?</l>
<l n="56">quid meritum dicas, cui sua terra parumst?</l>
<l n="57">ventorumst, quodcumque paras: haud ulla carina</l>
<l n="58">consenuit, fallit portus et ipse fidem.</l>
<l n="59">nam tibi nocturnis ad saxa ligata procellis</l>
<l n="60">omnia detrito vincula fune cadunt.</l>
<l n="61">sunt Agamemnonias testantia litora curas,</l>
<l n="62">quae notat Argynni poena Athamantiadae.</l>
<l n="63"><del>hoc iuvene amisso classem non solvit Atrides,</del></l>
<l n="64"><del>pro qua mactatast Iphigenia mora.</del></l>
<l n="65">natura insidians pontum substravit avaris:</l>
<l n="66">ut tibi succedat, vix semel esse potest.</l>
<l n="67">saxa triumphalis fregere Capherea puppes,</l>
<l n="68">naufraga cum vasto Graecia tracta salost.</l>
<l n="69">paulatim socium iacturam flevit Ulixes,</l>
<l n="70">in mare cui soliti non valuere doli.</l>
<l n="71">at tu, saeve Aquilo, numquam mea vela videbis:</l>
<l n="72">ante fores dominae condar oportet iners.</l>
</div>

<div type="textpart" subtype="poem" n="8">
<l n="1">Dulcis ad hesternas fuerat mihi rixa lucernas</l>
<l n="2">vocis et insanae tot maledicta tuae.</l>
<l n="3">tu vero nostros audax invade capillos</l>
<l n="4">et mea formosis unguibus ora nota,</l>
<l n="5">tu minitare oculos subiecta exurere flamma,</l>
<l n="6">fac mea rescisso pectora nuda sinu!</l>
<l n="7">cum furibunda mero mensam propellis et in me</l>
<l n="8">proicis insana cymbia plena manu,</l>
<l n="9">nimirum veri dantur mihi signa caloris:</l>
<l n="10">nam sine amore gravi femina nulla dolet.</l>
<l n="11">quae mulier rabida iactat convicia lingua,</l>
<l n="12">haec Veneris magnae volvitur ante pedes.</l>
<l n="13">custodum grege seu circa se stipat euntem,</l>
<l n="14">seu sequitur medias, maenas ut icta, vias,</l>
<l n="15">seu timidam crebro dementia somnia terrent,</l>
<l n="16">seu miseram in tabula picta puella movet,</l>
<l n="17">his ego tormentis animi sum verus haruspex,</l>
<l n="18">has didici certo saepe in amore notas.</l>
<l n="19">non est certa fides, quam non in iurgia vertas:</l>
<l n="20">hostibus eveniat lenta puella meis.</l>
<l n="21"> in morso aequales videant mea vulnera collo:</l>
<l n="22">me doceat livor mecum habuisse meam.</l>
<l n="23">aut in amore dolere volo aut audire dolentem,</l>
<l n="24">sive meas lacrimas sive videre tuas,</l>
<l n="25">tecta superciliis si quando verba remittis,</l>
<l n="26">aut tua cum digitis scripta silenda notas.</l>
<l n="27">odi ego quos numquam pungunt suspiria somnos:</l>
<l n="28">semper in irata pallidus esse velim.</l>
<l n="29">dulcior ignis erat Paridi, cum Graia per arma</l>
<l n="30">Tynaridi poterat gaudia ferre suae:</l>
<l n="31">dum vincunt Danai, dum restat barbarus Hector,</l>
<l n="32">ille Helenae in gremio maxima bella gerit.</l>
<l n="33">aut tecum aut pro te mihi cum rivalibus arma</l>
<l n="34">semper erunt: in te pax mihi nulla placet.</l>
<l n="35">gaude, quod nullast aeque formosa: doleres,</l>
<l n="36">si qua foret: nunc sis iure superba licet.</l>
<l n="37">at tibi, qui nostro nexisti retia lecto,</l>
<l n="38">sit socer aeternum nec sine matre domus!</l>
<l n="39">cui nunc si qua datast furandae copia noctis,</l>
<l n="40">offensa illa mihi, non tibi amica, dedit.</l>
</div>

<div type="textpart" subtype="poem" n="9">
<l n="1">Maecenas, eques Etrusco de sanguine regum,</l>
<l n="2">intra fortunam qui cupis esse tuam,</l>
<l n="3">quid me scribendi tam vastum mittis in aequor?</l>
<l n="4">non sunt apta meae grandia vela rati.</l>
<l n="5">turpest, quod nequeas, capiti committere pondus</l>
<l n="6">et pressum inflexo mox dare terga genu.</l>
<l n="7">omnia non pariter rerum sunt omnibus apta,</l>
<l n="8">palma nec ex aequo ducitur ulla iugo.</l>
<l n="9">gloria Lysippost animosa effingere signa;</l>
<l n="10">exactis Calamis se mihi iactat equis;</l>
<l n="11">in Veneris tabula summam sibi poscit Apelles;</l>
<l n="12">Parrhasius parva vindicat arte locum;</l>
<l n="13">argumenta magis sunt Mentoris addita formae;</l>
<l n="14">at Myos exiguum flectit acanthus iter;</l>
<l n="15">Phidiacus signo se Iuppiter ornat eburno;</l>
<l n="16">Praxitelen propria vendit ab urbe lapis.</l>
<l n="17">est quibus Eleae concurrit palma quadrigae,</l>
<l n="18">est quibus in celeris gloria nata pedes;</l>
<l n="19">hic satus ad pacem, hic castrensibus utilis armis:</l>
<l n="20">naturae sequitur semina quisque suae.</l>
<l n="21">at tua, Maecenas, vitae praecepta recepi,</l>
<l n="22">cogor et exemplis te superare tuis.</l>
<l n="23">cum tibi Romano dominas in honore secures</l>
<l n="24">et liceat medio ponere iura foro;</l>
<l n="25">vel tibi Medorum pugnacis ire per hastas,</l>
<l n="26">atque onerare tuam fixa per arma domum;</l>
<l n="27">et tibi ad effectum vires det Caesar, et omni</l>
<l n="28">tempore tam faciles insinuentur opes;</l>
<l n="29">parcis et in tenuis humilem te colligis umbras:</l>
<l n="30">velorum plenos subtrahis ipse sinus.</l>
<l n="31">crede mihi, magnos aequabunt ista Camillos</l>
<l n="32">iudicia, et venies tu quoque in ora virum.</l>
<l n="33">non ego velifera tumidum mare findo carina:</l>
<l n="34">tota sub exiguo flumine nostra morast.</l>
<l n="35"> non flebo in cineres arcem sedisse paternos</l>
<l n="36">Cadmi, nec semper proelia clade pari;</l>
<l n="37">nec referam Scaeas et Pergama, Apollinis arces,</l>
<l n="38">et Danaum decimo vere redisse rates,</l>
<l n="39">moenia cum Graio Neptunia pressit aratro</l>
<l n="40">victor Palladiae ligneus artis equus.</l>
<l n="41">inter Callimachi sat erit placuisse libellos</l>
<l n="42">et cecinisse modis, Coe+ poeta, tuis.</l>
<l n="43">haec urant pueros, haec urant scripta puellas</l>
<l n="44">meque deum clament et mihi sacra ferant!</l>
<l n="45">te duce vel Iovis arma canam caeloque minantem</l>
<l n="46">Coeum et Phlegraeis Eurymedonta iugis;</l>
<l n="47">eductosque pares silvestri ex ubere reges,</l>
<l n="48">ordiar et caeso moenia firma Remo,</l>
<l n="49">celsaque Romanis decerpta palatia tauris,</l>
<l n="50">crescet et ingenium sub tua iussa meum;</l>
<l n="51">prosequar et currus utroque ab litore ovantis,</l>
<l n="52">Parthorum astutae tela remissa fugae,</l>
<l n="53">claustraque Pelusi Romano subruta ferro,</l>
<l n="54">Antonique gravis in sua fata manus.</l>
<l n="55">mollia tu coeptae fautor cape lora iuventae,</l>
<l n="56">dexteraque immissis da mihi signa rotis.</l>
<l n="57">hoc mihi, Maecenas, laudis concedis, et a test</l>
<l n="58">quod ferar in partis ipse fuisse tuas.</l>
</div>

<div type="textpart" subtype="poem" n="10">
<l n="1">Mirabar, quidnam visissent mane Camenae,</l>
<l n="2">ante meum stantes sole rubente torum.</l>
<l n="3">natalis nostrae signum misere puellae</l>
<l n="4">et manibus faustos ter crepuere sonos.</l>
<l n="5">transeat hic sine nube dies, stent aere venti,</l>
<l n="6">ponat et in sicco molliter unda minas.</l>
<l n="7">aspiciam nullos hodierna luce dolentis,</l>
<l n="8">et Niobae lacrimas supprimat ipse lapis;</l>
<l n="9">alcyonum positis requiescant ora querelis;</l>
<l n="10">increpet absumptum nec sua mater Ityn.</l>
<l n="11">tuque, o cara mihi, felicibus edita pennis,</l>
<l n="12">surge et poscentis iusta precare deos.</l>
<l n="13">at primum pura somnum tibi discute lympha,</l>
<l n="14">et nitidas presso pollice finge comas;</l>
<l n="15">dein qua primum oculos cepisti veste Properti</l>
<l n="16">indue, nec vacuum flore relinque caput;</l>
<l n="17">et pete, qua polles, ut sit tibi forma perennis,</l>
<l n="18">inque meum semper stent tua regna caput.</l>
<l n="19">inde coronatas ubi ture piaveris aras,</l>
<l n="20">luxerit et tota flamma secunda domo,</l>
<l n="21">sit mensae ratio, noxque inter pocula currat,</l>
<l n="22">et crocino nares murreus ungat onyx.</l>
<l n="23">tibia continuis succumbat rauca choreis,</l>
<l n="24">et sint nequitiae libera verba tuae,</l>
<l n="25">dulciaque ingratos adimant convivia somnos;</l>
<l n="26">publica vicinae perstrepat aura viae:</l>
<l n="27">sit sors et nobis talorum interprete iactu,</l>
<l n="28">quem gravius pennis verberet ille puer.</l>
<l n="29">cum fuerit multis exacta trientibus hora,</l>
<l n="30">noctis et instituet sacra ministra Venus,</l>
<l n="31"> annua solvamus thalamo sollemnia nostro,</l>
<l n="32">natalisque tui sic peragamus iter.</l>
</div>

<div type="textpart" subtype="poem" n="11">
<l n="1">Quid mirare, meam si versat femina vitam</l>
<l n="2">et trahit addictum sub sua iura virum,</l>
<l n="3">criminaque ignavi capitis mihi turpia fingis,</l>
<l n="4">quod nequeam fracto rumpere vincla iugo?</l>
<l n="5">ventorum melius praesagit navita morem,</l>
<l n="6">vulneribus didicit miles habere metum.</l>
<l n="7">ista ego praeterita iactavi verba iuventa:</l>
<l n="8">tu nunc exemplo disce timere meo.</l>
<l n="9">Colchis flagrantis adamantina sub iuga tauros</l>
<l n="10">egit et armigera proelia sevit humo,</l>
<l n="11">custodisque feros clausit serpentis hiatus,</l>
<l n="12">iret ut Aesonias aurea lana domos.</l>
<l n="13">ausa ferox ab equo quondam oppugnare sagittis</l>
<l n="14">Maeotis Danaum Penthesilea rates;</l>
<l n="15">aurea cui postquam nudavit cassida frontem,</l>
<l n="16">vicit victorem candida forma virum.</l>
<l n="17">Omphale in tantum formae processit honorem,</l>
<l n="18">Lydia Gygaeo tincta puella lacu,</l>
<l n="19">ut, qui pacato statuisset in orbe columnas,</l>
<l n="20">tam dura traheret mollia pensa manu.</l>
<l n="21">Persarum statuit Babylona Semiramis urbem,</l>
<l n="22">ut solidum cocto tolleret aggere opus,</l>
<l n="23">et duo in adversum mitti per moenia currus</l>
<l n="24">nec possent tacto stringere ab axe latus;</l>
<l n="25">duxit et Euphraten medium, quam condidit, arcis,</l>
<l n="26">iussit et imperio subdere Bactra caput.</l>
<l n="27">nam quid ego heroas, quid raptem in crimina divos?</l>
<l n="28">Iuppiter infamat seque suamque domum.</l>
<l n="29">quid, modo quae nostris opprobria nexerit armis,</l>
<l n="30">et, famulos inter femina trita suos,</l>
<l n="31">coniugii obsceni pretium Romana poposcit</l>
<l n="32">moenia et addictos in sua regna Patres?</l>
<l n="33">noxia Alexandria, dolis aptissima tellus,</l>
<l n="34">et totiens nostro Memphi cruenta malo,</l>
<l n="35">tris ubi Pompeio detraxit harena triumphos--</l>
<l n="36">tollet nulla dies hanc tibi, Roma, notam.</l>
<l n="37">issent Phlegraeo melius tibi funera campo,</l>
<l n="38">vel tua si socero colla daturus eras.</l>
<l n="39">scilicet incesti meretrix regina Canopi,</l>
<l n="40">una Philippeo sanguine adusta nota,</l>
<l n="41">ausa Iovi nostro latrantem opponere Anubim,</l>
<l n="42">et Tiberim Nili cogere ferre minas,</l>
<l n="43">Romanamque tubam crepitanti pellere sistro,</l>
<l n="44">baridos et contis rostra Liburna sequi,</l>
<l n="45">foedaque Tarpeio conopia tendere saxo,</l>
<l n="46">iura dare et statuas inter et arma Mari!</l>
<l n="47">quid nunc Tarquinii fractas iuvat esse secures,</l>
<l n="48">nomine quem simili vita superba notat,</l>
<l n="49">si mulier patienda fuit? cane, Roma, triumphum</l>
<l n="50">et longum Augusto salva precare diem!</l>
<l n="51">fugisti tamen in timidi vaga flumina Nili:</l>
<l n="52">accepere tuae Romula vincla manus.</l>
<l n="53"> bracchia spectasti sacris admorsa colubris,</l>
<l n="54">et trahere occultum membra soporis iter.</l>
<l n="55">'Non hoc, Roma, fui tanto tibi cive verenda!'</l>
<l n="56">dixit et assiduo lingua sepulta mero.</l>
<l n="57">septem urbs alta iugis, toto quae praesidet orbi,</l>
<l n="58">non humana deicienda manu.</l>
<l n="59">haec di condiderunt, haec di quoque moenia servant:</l>
<l n="60">vix timeat salvo Caesare Roma Iovem.</l>
<l n="61">nunc ubi Scipiadae classes, ubi signa Camilli,</l>
<l n="62">aut modo Pompeia, Bospore, capta manu?</l>
<l n="63">Hannibalis spolia et victi monumenta Syphacis,</l>
<l n="64">et Pyrrhi ad nostros gloria fracta pedes?</l>
<l n="65">Curtius expletis statuit monumenta lacunis,</l>
<l n="66">admisso Decius proelia rupit equo,</l>
<l n="67">Coclitis abscissos testatur semita pontes,</l>
<l n="68">est cui cognomen corvus habere dedit:</l>
<l n="69">Leucadius versas acies memorabit Apollo:</l>
<l n="70">tanti operis bellum sustulit una dies.</l>
<l n="71">at tu, sive petes portus seu, navita, linques,</l>
<l n="72">Caesaris in toto sis memor Ionio.</l>
</div>

<div type="textpart" subtype="poem" n="12">
<l n="1">Postume, plorantem potuisti linquere Gallam,</l>
<l n="2">miles et Augusti fortia signa sequi?</l>
<l n="3">tantine ulla fuit spoliati gloria Parthi,</l>
<l n="4">ne faceres Galla multa rogante tua?</l>
<l n="5">si fas est, omnes pariter pereatis avari,</l>
<l n="6">et quisquis fido praetulit arma toro!</l>
<l n="7">tu tamen iniecta tectus, vesane, lacerna</l>
<l n="8">potabis galea fessus Araxis aquam.</l>
<l n="9">illa quidem interea fama tabescet inani,</l>
<l n="10">haec tua ne virtus fiat amara tibi,</l>
<l n="11">neve tua Medae laetentur caede sagittae,</l>
<l n="12">ferreus armato neu cataphractus equo,</l>
<l n="13">neve aliquid de te flendum referatur in urna:</l>
<l n="14">sic redeunt, illis qui cecidere locis.</l>
<l n="15">ter quater in casta felix, o Postume, Galla!</l>
<l n="16">moribus his alia coniuge dignus eras.</l>
<l n="17">quid faciet nullo munita puella timore,</l>
<l n="18">cum sit luxuriae Roma magistra suae?</l>
<l n="19">sed securus eas: Gallam non munera vincent,</l>
<l n="20">duritiaeque tuae non erit illa memor.</l>
<l n="21">nam quocumque die salvum te fata remittent,</l>
<l n="22">pendebit collo Galla pudica tuo.</l>
<l n="23">Postumus alter erit miranda coniuge Ulixes:</l>
<l n="24">non illi longae tot nocuere morae,</l>
<l n="25">castra decem annorum, et Ciconum mors, Ismara capta,</l>
<l n="26">exustaeque tuae nox, Polypheme, genae,</l>
<l n="27">et Circae fraudes, lotosque herbaeque tenaces,</l>
<l n="28">Scyllaque et alternas scissa Charybdis aquas,</l>
<l n="29">Lampeties Ithacis veribus mugisse iuvencos</l>
<l n="30">(paverat hos Phoebo filia Lampetie),</l>
<l n="31">et thalamum Aeaeae flentis fugisse puellae,</l>
<l n="32">totque hiemis noctes totque natasse dies,</l>
<l n="33">nigrantisque domos animarum intrasse silentum,</l>
<l n="34">Sirenum surdo remige adisse lacus,</l>
<l n="35"> et veteres arcus leto renovasse procorum,</l>
<l n="36">errorisque sui sic statuisse modum.</l>
<l n="37">nec frustra, quia casta domi persederat uxor.</l>
<l n="38">vincit Penelopes Aelia Galla fidem.</l>
</div>

<div type="textpart" subtype="poem" n="13">
<l n="1">Quaeritis, unde avidis nox sit pretiosa puellis,</l>
<l n="2">et Venere exhaustae damna querantur opes.</l>
<l n="3">certa quidem tantis causa et manifesta ruinis:</l>
<l n="4">luxuriae nimium libera facta viast.</l>
<l n="5">Inda cavis aurum mittit formica metallis,</l>
<l n="6">et venit e Rubro concha Erycina salo,</l>
<l n="7">et Tyros ostrinos praebet Cadmea colores,</l>
<l n="8">cinnamon et multi pistor odoris Arabs.</l>
<l n="9">haec etiam clausas expugnant arma pudicas</l>
<l n="10">quaeque gerunt fastus, Icarioti, tuos.</l>
<l n="11">matrona incedit census induta nepotum</l>
<l n="12">et spolia opprobrii nostra per ora trahit.</l>
<l n="13">nullast poscendi, nullast reverentia dandi,</l>
<l n="14">aut si quast, pretio tollitur ipsa mora.</l>
<l n="15">felix Eois lex funeris una maritis,</l>
<l n="16">quos Aurora suis rubra colorat equis!</l>
<l n="17">namque ubi mortifero iactast fax ultima lecto,</l>
<l n="18">uxorum fusis stat pia turba comis,</l>
<l n="19">et certamen habent leti, quae viva sequatur</l>
<l n="20">coniugium: pudor est non licuisse mori.</l>
<l n="21">ardent victrices et flammae pectora praebent,</l>
<l n="22">imponuntque suis ora perusta viris.</l>
<l n="23">hoc genus infidum nuptarum, hic nulla puella</l>
<l n="24">nec fida Euadne nec pia Penelope.</l>
<l n="25">felix agrestum quondam pacata iuventus,</l>
<l n="26">divitiae quorum messis et arbor erant!</l>
<l n="27">illis munus erat decussa Cydonia ramo,</l>
<l n="28">et dare puniceis plena canistra rubis,</l>
<l n="29">nunc violas tondere manu, nunc mixta referre</l>
<l n="30">lilia vimineos lucida per calathos,</l>
<l n="31">et portare suis vestitas frondibus uvas</l>
<l n="32">aut variam plumae versicoloris avem.</l>
<l n="33">his tum blanditiis furtiva per antra puellae</l>
<l n="34">oscula silvicolis empta dedere viris.</l>
<l n="35">hinnulei pellis stratos operibat amantes,</l>
<l n="36">altaque nativo creverat herba toro,</l>
<l n="37">pinus et incumbens laetas circumdabat umbras;</l>
<l n="38">nec fuerat nudas poena videre deas.</l>
<l n="39">corniger Arcadii vacuam pastoris in aulam</l>
<l n="40">dux aries saturas ipse reduxit oves;</l>
<l n="41">dique deaeque omnes, quibus est tutela per agros,</l>
<l n="42">praebebant vestri verba benigna foci:</l>
<l n="43">'et leporem, quicumque venis, venaberis, hospes,</l>
<l n="44">et si forte meo tramite quaeris avem:</l>
<l n="45">et me Pana tibi comitem de rupe vocato,</l>
<l n="46">sive petes calamo praemia, sive cane.'</l>
<l n="47">at nunc desertis cessant sacraria lucis:</l>
<l n="48">aurum omnes victa iam pietate colunt.</l>
<l n="49">auro pulsa fides, auro venalia iura,</l>
<l n="50">aurum lex sequitur, mox sine lege pudor.</l>
<l n="51"> torrida sacrilegum testantur limina Brennum,</l>
<l n="52">dum petit intonsi Pythia regna dei:</l>
<l n="53">at mox laurigero concussus vertice diras</l>
<l n="54">Gallica Parnasus sparsit in arma nives.</l>
<l n="55">te scelus accepto Thracis Polymestoris auro</l>
<l n="56">nutrit in hospitio non, Polydore, pio.</l>
<l n="57">tu quoque ut auratos gereres, Eriphyla, lacertos,</l>
<l n="58">delapsis nusquamst Amphiarau+s equis.</l>
<l n="59">proloquar (atque utinam patriae sim verus haruspex!):</l>
<l n="60">frangitur ipsa suis Roma superba bonis.</l>
<l n="61">certa loquor, sed nulla fides; neque vilia quondam</l>
<l n="62">verax Pergameis maenas habenda mali:</l>
<l n="63">sola Parim Phrygiae fatum componere, sola</l>
<l n="64">fallacem Troiae serpere dixit equum.</l>
<l n="65">ille furor patriae fuit utilis, ille parenti:</l>
<l n="66">expertast veros irrita lingua deos.</l>
</div>

<div type="textpart" subtype="poem" n="14">
<l n="1">Multa tuae, Sparte, miramur iura palaestrae,</l>
<l n="2">sed mage virginei tot bona gymnasii,</l>
<l n="3">quod non infamis exercet corpore ludos</l>
<l n="4">inter luctantis nuda puella viros,</l>
<l n="5">cum pila velocis fallit per bracchia iactus,</l>
<l n="6">increpat et versi clavis adunca trochi,</l>
<l n="7">pulverulentaque ad extremas stat femina metas,</l>
<l n="8">et patitur duro vulnera pancratio:</l>
<l n="9">nunc ligat ad caestum gaudentia bracchia loris,</l>
<l n="10">missile nunc disci pondus in orbe rotat,</l>
<l n="11">et modo Taygeti, crinis aspersa pruina,</l>
<l n="12">sectatur patrios per iuga longa canes:</l>
<l n="13">gyrum pulsat equis, niveum latus ense revincit,</l>
<l n="14">virgineumque cavo protegit aere caput,</l>
<l n="15">qualis Amazonidum nudatis bellica mammis</l>
<l n="16">Thermodontiacis turba lavatur aquis;</l>
<l n="17">qualis et Eurotae Pollux et Castor harenis,</l>
<l n="18">hic victor pugnis, ille futurus equis,</l>
<l n="19">inter quos Helene nudis capere arma papillis</l>
<l n="20">fertur nec fratres erubuisse deos.</l>
<l n="21">lex igitur Spartana vetat secedere amantes,</l>
<l n="22">et licet in triviis ad latus esse suae,</l>
<l n="23">nec timor aut ullast clausae tutela puellae,</l>
<l n="24">nec gravis austeri poena cavenda viri.</l>
<l n="25">nullo praemisso de rebus tute loquaris</l>
<l n="26">ipse tuis: longae nulla repulsa morae.</l>
<l n="27">nec Tyriae vestes errantia lumina fallunt,</l>
<l n="28">est neque odoratae cura molesta comae.</l>
<l n="29">at nostra ingenti vadit circumdata turba,</l>
<l n="30">nec digitum angustast inseruisse via;</l>
<l n="31">nec quae sit facies nec quae sint verba rogandi</l>
<l n="32">invenias: caecum versat amator iter.</l>
<l n="33">quod si iura fores pugnasque imitata Laconum,</l>
<l n="34">carior hoc esses tu mihi, Roma, bono.</l>
</div>

<div type="textpart" subtype="poem" n="15">
<l n="1">Sic ego non ullos iam norim in amore tumultus</l>
<l n="2">nec veniat sine te nox vigilanda mihi,</l>
<l n="3">fabula nulla tuas de nobis concitet aures;</l>
<l n="4"> te solam et lignis funeris ustus amem.</l>
<l n="5">ut mihi praetexti pudor est relevatus amictus</l>
<l n="6">et data libertas noscere amoris iter,</l>
<l n="7">illa rudis animos per noctes conscia primas</l>
<l n="8">imbuit, heu nullis capta Lycinna datis!</l>
<l n="9">tertius (haud multo minus est) cum ducitur annus,</l>
<l n="10">vix memini nobis verba coisse decem.</l>
<l n="11">cuncta tuus sepelivit amor, nec femina post te</l>
<l n="12">ulla dedit collo dulcia vincla meo.</l>
<l n="13">at tu non meritam parcas vexare Lycinnam:</l>
<l n="14">nescit vestra ruens ira referre pedem.</l>
<l n="15">testis erit Dirce tam vano crimine saeva,</l>
<l n="16">Nycteos Antiopen accubuisse Lyco.</l>
<l n="17">ah quotiens pulchros vulsit regina capillos,</l>
<l n="18">molliaque immitis fixit in ora manus!</l>
<l n="19">ah quotiens famulam pensis oneravit iniquis,</l>
<l n="20">et caput in dura ponere iussit humo!</l>
<l n="21">saepe illam immundis passast habitare tenebris,</l>
<l n="22">vilem ieiunae saepe negavit aquam.</l>
<l n="23">Iuppiter, Antiopae nusquam succurris habenti</l>
<l n="24">tot mala? corrumpit dura catena manus.</l>
<l n="25">si deus es, tibi turpe tuam servire puellam:</l>
<l n="26">invocet Antiope quem nisi vincta Iovem?</l>
<l n="27">sola tamen, quaecumque aderant in corpore vires,</l>
<l n="28">regalis manicas rupit utraque manu.</l>
<l n="29">inde Cithaeronis timido pede currit in arces.</l>
<l n="30">nox erat, et sparso triste cubile gelu.</l>
<l n="31">saepe vago Asopi sonitu permota fluentis</l>
<l n="32">credebat dominae pone venire pedes.</l>
<l n="33">et durum Zethum et lacrimis Amphiona mollem</l>
<l n="34">expertast stabulis mater abacta suis.</l>
<l n="35">ac veluti, magnos cum ponunt aequora motus,</l>
<l n="36">Eurus et adversus desinit ire Noto,</l>
<l n="37">litore sollicito sonitus rarescit harenae,</l>
<l n="38">sic cadit inflexo lapsa puella genu.</l>
<l n="39">sera, tamen pietas: natis est cognitus error.</l>
<l n="40">digne Iovis natos qui tueare senex,</l>
<l n="41">tu reddis pueris matrem; puerique trahendam</l>
<l n="42">vinxerunt Dircen sub trucis ora bovis.</l>
<l n="43">Antiope, cognosce Iovem: tibi gloria Dirce</l>
<l n="44">ducitur in multis mortem habitura locis.</l>
<l n="45">prata cruentantur Zethi, victorque canebat</l>
<l n="46">paeana Amphion rupe, Aracynthe, tua.</l>
</div>

<div type="textpart" subtype="poem" n="16">
<l n="1">Nox media, et dominae mihi venit epistula nostrae:</l>
<l n="2">Tibure me missa iussit adesse mora,</l>
<l n="3">candida qua geminas ostendunt culmina turres,</l>
<l n="4">et cadit in patulos nympha Aniena lacus.</l>
<l n="5">quid faciam? obductis committam mene tenebris</l>
<l n="6">ut timeam audacis in mea membra manus?</l>
<l n="7">at si distulero haec nostro mandata timore,</l>
<l n="8">nocturno fletus saevior hoste mihi.</l>
<l n="9">peccaram semel, et totum sum pulsus in annum:</l>
<l n="10">in me mansuetas non habet illa manus.</l>
<l n="11">nec tamen est quisquam, sacros qui laedat amantes:</l>
<l n="12"> Scironis medias his licet ire vias.</l>
<l n="13">quisquis amator erit, Scythicis licet ambulet oris,</l>
<l n="14">nemo adeo ut feriat barbarus esse volet.</l>
<l n="15">sanguine tam parvo quis enim spargatur amantis</l>
<l n="16">improbus, et cuius sit comes ipsa Venus?</l>
<l n="17">luna ministrat iter, demonstrant astra salebras,</l>
<l n="18">ipse Amor accensas praecutit ante faces,</l>
<l n="19">saeva canum rabies morsus avertit hiantis:</l>
<l n="20">huic generi quovis tempore tuta viast.</l>
<l n="21">quod si certa meos sequerentur funera cursus,</l>
<l n="22">tali mors pretio vel sit emenda mihi.</l>
<l n="23">afferet haec unguenta mihi sertisque sepulcrum</l>
<l n="24">ornabit custos ad mea busta sedens.</l>
<l n="25">di faciant, mea ne terra locet ossa frequenti</l>
<l n="26">qua facit assiduo tramite vulgus iter!</l>
<l n="27">post mortem tumuli sic infamantur amantum.</l>
<l n="28">me tegat arborea devia terra coma,</l>
<l n="29">aut humer ignotae cumulis vallatus harenae:</l>
<l n="30">non iuvat in media nomen habere via.</l>
</div>

<div type="textpart" subtype="poem" n="17">
<l n="1">Nunc, o Bacche, tuis humiles advolvimur aris:</l>
<l n="2">da mihi pacato vela secunda, pater.</l>
<l n="3">tu potes insanae Veneris compescere fastus,</l>
<l n="4">curarumque tuo fit medicina mero.</l>
<l n="5">per te iunguntur, per te solvuntur amantes:</l>
<l n="6">tu vitium ex animo dilue, Bacche, meo.</l>
<l n="7">te quoque enim non esse rudem testatur in astris</l>
<l n="8">lyncibus ad caelum vecta Ariadna tuis.</l>
<l n="9">hoc mihi, quod veteres custodit in ossibus ignes,</l>
<l n="10">funera sanabunt aut tua vina malum.</l>
<l n="11">semper enim vacuos nox sobria torquet amantes;</l>
<l n="12">spesque timorque animos versat utroque modo.</l>
<l n="13">quod si, Bacche, tuis per fervida tempora donis</l>
<l n="14">accersitus erit somnus in ossa mea,</l>
<l n="15">ipse seram vites pangamque ex ordine colles,</l>
<l n="16">quos carpant nullae me vigilante ferae.</l>
<l n="17">dum modo purpureo spument mihi dolia musto,</l>
<l n="18">et nova pressantis inquinet uva pedes,</l>
<l n="19">quod superest vitae per te et tua cornua vivam,</l>
<l n="20">virtutisque tuae, Bacche, poeta ferar.</l>
<l n="21">dicam ego maternos Aetnaeo fulmine partus,</l>
<l n="22">Indica Nysaeis arma fugata choris,</l>
<l n="23">vesanumque nova nequiquam in vite Lycurgum,</l>
<l n="24">Pentheos in triplicis funera rapta greges,</l>
<l n="25">curvaque Tyrrhenos delphinum corpora nautas</l>
<l n="26">in vada pampinea desiluisse rate,</l>
<l n="27">et tibi per mediam bene olentia flumina Diam,</l>
<l n="28">unde tuum potant Naxia turba merum.</l>
<l n="29">candida laxatis onerato colla corymbis</l>
<l n="30">cinget Bassaricas Lydia mitra comas,</l>
<l n="31">levis odorato cervix manabit olivo,</l>
<l n="32">et feries nudos veste fluente pedes.</l>
<l n="33">mollia Dircaeae pulsabunt tympana Thebae,</l>
<l n="34">capripedes calamo Panes hiante canent,</l>
<l n="35">vertice turrigero iuxta dea magna Cybebe</l>
<l n="36"> tundet ad Idaeos cymbala rauca choros.</l>
<l n="37">ante fores templi, cratere antistes et auro</l>
<l n="38">libatum fundens in tua sacra merum,</l>
<l n="39">haec ego non humili referam memoranda coturno,</l>
<l n="40">qualis Pindarico spiritus ore tonat:</l>
<l n="41">tu modo servitio vacuum me siste superbo,</l>
<l n="42">atque hoc sollicitum vince sopore caput.</l>
</div>

<div type="textpart" subtype="poem" n="18">
<l n="1">Clausus ab umbroso qua tundit pontus Averno</l>
<l n="2">fumida Baiarum stagna tepentis aquae,</l>
<l n="3">qua iacet et Troiae tubicen Misenus harena,</l>
<l n="4">et sonat Herculeo structa labore via;</l>
<l n="5">hic ubi, mortalis dexter cum quaereret urbes,</l>
<l n="6">cymbala Thebano concrepuere deo--</l>
<l n="7">at nunc invisae magno cum crimine Baiae,</l>
<l n="8">quis deus in vestra constitit hostis aqua?--</l>
<l n="9">Marcellus Stygias vultum demisit in undas,</l>
<l n="10">errat et inferno spiritus ille lacu.</l>
<l n="11">quid genus aut virtus aut optima profuit illi</l>
<l n="12">mater, et amplexum Caesaris esse focos?</l>
<l n="13">aut modo tam pleno fluitantia vela theatro,</l>
<l n="14">et per mirantis omina festa manus?</l>
<l n="15">occidit, et misero steterat vicesimus annus:</l>
<l n="16">tot bona tam parvo clausit in orbe dies.</l>
<l n="17">i nunc, tolle animos et tecum finge triumphos,</l>
<l n="18">stantiaque in plausum tota theatra iuvent;</l>
<l n="19">Attalicas supera vestes, atque ostra smaragdis</l>
<l n="20">gemmea sint Indis: ignibus ista dabis.</l>
<l n="21">sed tamen huc omnes, huc primus et ultimus ordo:</l>
<l n="22">est mala, sed cunctis ista terenda viast.</l>
<l n="23">exoranda canis tria sunt latrantia colla,</l>
<l n="24">scandendast torvi publica cumba senis.</l>
<l n="25">nec forma aeternum aut cuiquamst fortuna perennis:</l>
<l n="26">longius aut propius mors sua quemque manet.</l>
<l n="27">ille licet ferro cautus se condat et aere,</l>
<l n="28">mors tamen inclusum protrahit inde caput.</l>
<l n="29">Nirea non facies, non vis exemit Achillem,</l>
<l n="30">Croesum aut, Pactoli quas parit umor, opes.</l>
<l n="31">at tibi nauta, pias hominum quo traicit umbras,</l>
<l n="32">huc animae portet corpus inane tuae:</l>
<l n="33">qua Siculae victor telluris Claudius et qua</l>
<l n="34">Caesar, ab humana cessit in astra via.</l>
</div>

<div type="textpart" subtype="poem" n="19">
<l n="1">Obicitur totiens a te mihi nostra libido:</l>
<l n="2">crede mihi, vobis imperat ista magis.</l>
<l n="3">vos, ubi contempti rupistis frena pudoris,</l>
<l n="4">nescitis captae mentis habere modum.</l>
<l n="5">flamma per incensas citius sedetur aristas,</l>
<l n="6">fluminaque ad fontis sint reditura caput,</l>
<l n="7">et placidum Syrtes portum et bona litora nautis</l>
<l n="8">praebeat hospitio saeva Malea suo,</l>
<l n="9">quam possit vestros quisquam reprehendere cursus</l>
<l n="10">et rabidae stimulos frangere nequitiae.</l>
<l n="11">testis, Cretaei fastus quae passa iuvenci</l>
<l n="12">induit abiegnae cornua falsa bovis;</l>
<l n="13"> testis Thessalico flagrans Salmonis Enipeo,</l>
<l n="14">quae voluit liquido tota subire deo.</l>
<l n="15">crimen et illa fuit, patria succensa senecta</l>
<l n="16">arboris in frondes condita Myrrha novae.</l>
<l n="17">nam quid Medeae referam, quo tempore matris</l>
<l n="18">iram natorum caede piavit amor?</l>
<l n="19">quidve Clytaemestrae, propter quam tota Mycenis</l>
<l n="20">infamis stupro stat Pelopea domus?</l>
<l n="21">tuque, o, Minoa venumdata, Scylla, figura</l>
<l n="22">tondes purpurea regna paterna coma.</l>
<l n="23">hanc igitur dotem virgo desponderat hosti!</l>
<l n="24">Nise, tuas portas fraude reclusit amor.</l>
<l n="25">at vos, innuptae, felicius urite taedas:</l>
<l n="26">pendet Cretaea tracta puella rate.</l>
<l n="27">non tamen immerito Minos sedet arbiter Orci:</l>
<l n="28">victor erat quamvis, aequus in hoste fuit.</l>
</div>

<div type="textpart" subtype="poem" n="20">
<l n="1">Credis eum iam posse tuae meminisse figurae,</l>
<l n="2">vidisti a lecto quem dare vela tuo?</l>
<l n="3">durus, qui lucro potuit mutare puellam!</l>
<l n="4">tantine, ut lacrimes, Africa tota fuit?</l>
<l n="5">at tu stulta adeo's? tu fingis inania verba:</l>
<l n="6">forsitan ille alio pectus amore terat.</l>
<l n="7">est tibi forma potens, sunt castae Palladis artes,</l>
<l n="8">splendidaque a docto fama refulget avo,</l>
<l n="9">fortunata domus, modo sit tibi fidus amicus.</l>
<l n="10">fidus ero: in nostros curre, puella, toros!</l>
<l n="11">tu quoque, qui aestivos spatiosius exigis ignes,</l>
<l n="12">Phoebe, moraturae contrahe lucis iter.</l>
<l n="13">nox mihi prima venit! primae da tempora nocti!</l>
<l n="14">longius in primo, Luna, morare toro.</l>
<l n="15">quam multae ante meis cedent sermonibus horae</l>
<l n="16">dulcia quam nobis concitet arma Venus!</l>
<l n="17">foedera sunt ponenda prius signandaque iura</l>
<l n="18">et scribenda mihi lex in amore novo.</l>
<l n="19">haec Amor ipse suo constringet pignora signo:</l>
<l n="20">testis sidereae torta corona deae.</l>
<l n="21">namque ubi non certo vincitur foedere lectus,</l>
<l n="22">non habet ultores nox vigilanda deos,</l>
<l n="23">et quibus imposuit, solvit mox vincla libido:</l>
<l n="24">contineant nobis omina prima fidem.</l>
<l n="25">ergo, qui tactis haec foedera ruperit aris,</l>
<l n="26">pollueritque novo sacra marita toro,</l>
<l n="27">illi sint quicumque solent in amore dolores,</l>
<l n="28">et caput argutae praebeat historiae,</l>
<l n="29">nec flenti dominae patefiant nocte fenestrae:</l>
<l n="30">semper amet, fructu semper amoris egens.</l>
</div>

<div type="textpart" subtype="poem" n="21">
<l n="1">Magnum iter ad doctas proficisci cogor Athenas</l>
<l n="2">ut me longa gravi solvat amore via.</l>
<l n="3">crescit enim assidue spectando cura puellae:</l>
<l n="4">ipse alimenta sibi maxima praebet amor.</l>
<l n="5">omnia sunt temptata mihi, quacumque fugari</l>
<l n="6">posset: at exsomnis me premit ipse deus.</l>
<l n="7">vix tamen aut semel admittit, cum saepe negarit:</l>
<l n="8"> seu venit, extremo dormit amicta toro.</l>
<l n="9">unum erit auxilium: mutatis Cynthia terris</l>
<l n="10">quantum oculis, animo tam procul ibit amor.</l>
<l n="11">nunc agite, o socii, propellite in aequora navem,</l>
<l n="12">remorumque pares ducite sorte vices,</l>
<l n="13">iungiteque extremo felicia lintea malo:</l>
<l n="14">iam liquidum nautis aura secundat iter.</l>
<l n="15">Romanae turres et vos valeatis, amici,</l>
<l n="16">qualiscumque mihi tuque, puella, vale!</l>
<l n="17">ergo ego nunc rudis Hadriaci vehar aequoris hospes,</l>
<l n="18">cogar et undisonos nunc prece adire deos.</l>
<l n="19">deinde per Ionium vectus cum fessa Lechaeo</l>
<l n="20">sedarit placida vela phaselus aqua,</l>
<l n="21">quod superest, sufferre, pedes, properate laborem,</l>
<l n="22">Isthmos qua terris arcet utrumque mare.</l>
<l n="23">inde ubi Piraei capient me litora portus,</l>
<l n="24">scandam ego Theseae bracchia longa viae.</l>
<l n="25">illic vel stadiis animum emendare Platonis</l>
<l n="26">incipiam aut hortis, docte Epicure, tuis;</l>
<l n="27">persequar aut studium linguae, Demosthenis arma,</l>
<l n="28">libaboque tuos, culte Menandre, sales;</l>
<l n="29">aut certe tabulae capient mea lumina pictae,</l>
<l n="30">sive ebore exactae, seu magis aere, manus.</l>
<l n="31">et spatia annorum et longa intervalla profundi</l>
<l n="32">lenibunt tacito vulnera nostra sinu:</l>
<l n="33">seu moriar, fato, non turpi fractus amore;</l>
<l n="34">atque erit illa mihi mortis honesta dies.</l>
</div>

<div type="textpart" subtype="poem" n="22">
<l n="1">Frigida tam multos placuit tibi Cyzicus annos,</l>
<l n="2">Tulle, Propontiaca qua fluit isthmos aqua,</l>
<l n="3">Dindymis et sacra fabricata in vite Cybebe,</l>
<l n="4">raptorisque tulit quae via Ditis equos?</l>
<l n="5">si te forte iuvant Helles Athamantidos urbes,</l>
<l n="6">nec desiderio, Tulle, movere meo,</l>
<l n="7">si tibi olorigeri visendast ora Caystri,</l>
<l n="8">et quae serpentis temperat unda vias;</l>
<l n="9">tu licet aspicias caelum omne Atlanta gerentem,</l>
<l n="10">sectaque Persea Phorcidos ora manu,</l>
<l n="11">Geryonis stabula et luctantum in pulvere signa</l>
<l n="12">Herculis Antaeique, Hesperidumque choros;</l>
<l n="13">tuque tuo Colchum propellas remige Phasim,</l>
<l n="14">Peliacaeque trabis totum iter ipse legas,</l>
<l n="15">qua rudis Argoa natat inter saxa columba</l>
<l n="16">in faciem prorae pinus adacta novae:</l>
<l n="17">omnia Romanae cedent miracula terrae.</l>
<l n="18">natura hic posuit, quidquid ubique fuit.</l>
<l n="19">armis apta magis tellus quam commoda noxae:</l>
<l n="20">Famam, Roma, tuae non pudet historiae.</l>
<l n="21">nam quantum ferro tantum pietate potentes</l>
<l n="22">stamus: victricis temperat ira manus.</l>
<l n="23">hic, Anio Tiburne, fluis, Clitumnus ab Umbro</l>
<l n="24">tramite, et aeternum Marcius umor opus,</l>
<l n="25">Albanus lacus et foliis Nemorensis abundans,</l>
<l n="26">potaque Pollucis nympha salubris equo.</l>
<l n="27">at non squamoso labuntur ventre cerastae,</l>
<l n="28"> Itala portentis nec furit unda novis;</l>
<l n="29">non hic Andromedae resonant pro matre catenae,</l>
<l n="30">nec tremis Ausonias, Phoebe fugate, dapes,</l>
<l n="31">nec cuiquam absentes arserunt in caput ignes</l>
<l n="32">exitium nato matre movente suo;</l>
<l n="33">Penthea non saevae venantur in arbore Bacchae,</l>
<l n="34">nec solvit Danaas subdita cerva rates;</l>
<l n="35">cornua nec valuit curvare in paelice Iuno</l>
<l n="36">aut faciem turpi dedecorare bove;</l>
  <l n="37"> <gap reason="omitted"/> </l>
<l n="38">arboreasque cruces Sinis, et non hospita Grais</l>
<l n="39">saxa, et curtatas in fera fata trabes.</l>
<l n="40">haec tibi, Tulle, parens, haec est pulcherrima sedes,</l>
<l n="41">hic tibi pro digna gente petendus honos,</l>
<l n="42">hic tibi ad eloquium cives, hic ampla nepotum</l>
<l n="43">spes et venturae coniugis aptus amor.</l>
</div>

<div type="textpart" subtype="poem" n="23">
<l n="1">Ergo tam doctae nobis periere tabellae,</l>
<l n="2">scripta quibus pariter tot periere bona!</l>
<l n="3">has quondam nostris manibus detriverat usus,</l>
<l n="4">qui non signatas iussit habere fidem.</l>
<l n="5">illae iam sine me norant placare puellas,</l>
<l n="6">et quaedam sine me verba diserta loqui.</l>
<l n="7">non illas fixum caras effecerat aurum:</l>
<l n="8">vulgari buxo sordida cera fuit.</l>
<l n="9">qualescumque mihi semper mansere fideles,</l>
<l n="10">semper et effectus promeruere bonos.</l>
<l n="11">forsitan haec illis fuerunt mandata tabellis:</l>
<l n="12">'irascor, quoniam's, lente, moratus heri.</l>
<l n="13">an tibi nescio quae visast formosior? an tu</l>
<l n="14">non bona de nobis crimina ficta iacis?'</l>
<l n="15">aut dixit: 'venies hodie, cessabimus una:</l>
<l n="16">hospitium tota nocte paravit Amor,'</l>
<l n="17">et quaecumque volens reperit non stulta puella</l>
<l n="18">garrula, cum blandis dicitur hora dolis.</l>
<l n="19">me miserum, his aliquis rationem scribit avarus</l>
<l n="20">et ponit duras inter ephemeridas!</l>
<l n="21">quas si quis mihi rettulerit, donabitur auro:</l>
<l n="22">quisenta velit?</l>
<l n="23">i puer, et citus haec aliqua propone columna,</l>
<l n="24">et dominum Esquiliis scribe habitare tuum.</l>
</div>

<div type="textpart" subtype="poem" n="24">
<l n="1">Falsast ista tuae, mulier, fiducia formae,</l>
<l n="2">olim oculis nimium facta superba meis.</l>
<l n="3">noster amor talis tribuit tibi, Cynthia, laudes:</l>
<l n="4">versibus insignem te pudet esse meis.</l>
<l n="5">mixtam te varia laudavi saepe figura,</l>
<l n="6">ut, quod non esses, esse putaret amor;</l>
<l n="7">et color est totiens roseo collatus Eoo,</l>
<l n="8">cum tibi quaesitus candor in ore foret:</l>
<l n="9">quod mihi non patrii poterant avertere amici,</l>
<l n="10">eluere aut vasto Thessala saga mari,</l>
<l n="11">hoc ego--non ferro, non igne coactus, at ipsa</l>
<l n="12">naufragus Aegaea (vera fatebor) aqua.</l>
<l n="13">correptus saevo Veneris torrebar aeno;</l>
<l n="14"> vinctus eram versas in mea terga manus.</l>
<l n="15">ecce coronatae portum tetigere carinae,</l>
<l n="16">traiectae Syrtes, ancora iacta mihist.</l>
<l n="17">nunc demum vasto fessi resipiscimus aestu,</l>
<l n="18">vulneraque ad sanum nunc coiere mea.</l>
<l n="19">Mens Bona, si qua dea's, tua me in sacraria dono!</l>
<l n="20">exciderunt surdo tot mea vota Iovi.</l>
</div>

<div type="textpart" subtype="poem" n="25">
<l n="1">Risus eram positis inter convivia mensis,</l>
<l n="2">et de me poterat quilibet esse loquax.</l>
<l n="3">quinque tibi potui servire fideliter annos:</l>
<l n="4">ungue meam morso saepe querere fidem.</l>
<l n="5">nil moveor lacrimis: ista sum captus ab arte;</l>
<l n="6">semper ab insidiis, Cynthia, flere soles.</l>
<l n="7">flebo ego discedens, sed fletum iniuria vincit:</l>
<l n="8">tu bene conveniens non sinis ire iugum.</l>
<l n="9">limina iam nostris valeant lacrimantia verbis,</l>
<l n="10">nec tamen irata ianua fracta manu.</l>
<l n="11">at te celatis aetas gravis urgeat annis,</l>
<l n="12">et veniat formae ruga sinistra tuae!</l>
<l n="13">vellere tum cupias albos a stirpe capillos,</l>
<l n="14">iam speculo rugas increpitante tibi,</l>
<l n="15">exclusa inque vicem fastus patiare superbos,</l>
<l n="16">et quae fecisti facta queraris anus!</l>
<l n="17">has tibi fatalis cecinit mea pagina diras:</l>
<l n="18">eventum formae disce timere tuae!</l>
</div>
</div>

<div type="textpart" subtype="book" n="4">
<div type="textpart" subtype="poem" n="1">
<l n="1">hoc, quodcumque uides, hospes, qua maxima Roma est,</l>
<l n="2">ante Phrygem Aenean collis et herba fuit;</l>
<l n="3">atque ubi Nauali stant sacra Palatia Phoebo,</l>
<l n="4">Euandri profugae concubuere boues.</l>
<l n="5">fictilibus creuere deis haec aurea templa,</l>
<l n="6">nec fuit opprobrio facta sine arte casa;</l>
<l n="7">Tarpeiusque pater nuda de rupe tonabat,</l>
<l n="8">et Tiberis nostris aduena bubus erat.</l>
<l n="9">qua gradibus domus ista Remi se sustulit, olim</l>
<l n="10">unus erat fratrum maxima regna focus.</l>
<l n="11">curia, praetexto quae nunc nitet alta senatu,</l>
<l n="12">pellitos habuit, rustica corda, Patres.</l>
<l n="13">bucina cogebat priscos ad uerba Quiritis:</l>
<l n="14">centum illi in prato saepe senatus erat.</l>
<l n="15">nec sinuosa cauo pendebant uela theatro,</l>
<l n="16">pulpita sollemnis non oluere crocos.</l>
<l n="17">nulli cura fuit externos quaerere diuos,</l>
<l n="18">cum tremeret patrio pendula turba sacro,</l>
<l n="19">annuaque accenso celebrante Parilia faeno,</l>
<l n="20">qualia nunc curto lustra nouantur equo.</l>
<l n="21">Vesta coronatis pauper gaudebat asellis,</l>
<l n="22">ducebant macrae uilia sacra boues.</l>
<l n="23">parua saginati lustrabant compita porci,</l>
<l n="24">pastor et ad calamos exta litabat ouis.</l>
<l n="25">uerbera pellitus saetosa mouebat arator,</l>
<l n="26">unde licens Fabius sacra Lupercus habet.</l>
<l n="27">nec rudis infestis miles radiabat in armis:</l>
<l n="28">miscebant usta proelia nuda sude.</l>
<l n="29">prima galeritus posuit praetoria Lycmon,</l>
<l n="30">magnaque pars Tatio rerum erat inter ouis.</l>
<l n="31">hinc Tities Ramnesque uiri Luceresque Soloni,</l>
<l n="32">quattuor hinc albos Romulus egit equos.</l>
<l n="33">quippe suburbanae parua minus urbe Bouillae</l>
<l n="34">et, qui nunc nulli, maxima turba Gabi.</l>
<l n="35">et stetit Alba potens, albae suis omine nata,</l>
<l n="36">ac tibi Fidenas longa erat isse uia.</l>
<l n="37">nil patrium nisi nomen habet Romanus alumnus:</l>
<l n="38">sanguinis altricem non pudet esse lupam.</l>
<l n="39">huc melius profugos misisti, Troia, Penatis;</l>
<l n="40">heu quali uecta est Dardana puppis aue!</l>
<l n="41">iam bene spondebant tunc omina, quod nihil illam</l>
<l n="42">laeserat abiegni uenter apertus equi,</l>
<l n="43">cum pater in nati trepidus ceruice pependit,</l>
<l n="44">et uerita est umeros urere flamma pios.</l>
<l n="45">tunc animi uenere Deci Brutique secures,</l>
<l n="46">uexit et ipsa sui Caesaris arma Venus,</l>
<l n="47">arma resurgentis portans uictricia Troiae:</l>
<l n="48">felix terra tuos cepit, Iule, deos,</l>
<l n="49">si modo Auernalis tremulae cortina Sibyllae</l>
<l n="50">dixit Auentino rura pianda Remo,</l>
<l n="51">aut si Pergameae sero rata carmina uatis</l>
<l n="52">longaeuum ad Priami uera fuere caput:</l>
<l n="53">‘uertite equum, Danai! male uincitis! Ilia tellus</l>
<l n="54">uiuet, et huic cineri Iuppiter arma dabit.’</l>
<l n="55">optima nutricum nostris lupa Martia rebus,</l>
<l n="56">qualia creuerunt moenia lacte tuo!</l>
<l n="57">moenia namque pio coner disponere uersu:</l>
<l n="58">ei mihi, quod nostro est paruus in ore sonus!</l>
<l n="59">sed tamen exiguo quodcumque e pectore riui</l>
<l n="60">fluxerit, hoc patriae seruiet omne meae.</l>
<l n="61">Ennius hirsuta cingat sua dicta corona:</l>
<l n="62">mi folia ex hedera porrige, Bacche, tua,</l>
<l n="63">ut nostris tumefacta superbiat Vmbria libris,</l>
<l n="64">Vmbria Romani patria Callimachi!</l>
<l n="65">scandentis quisquis cernit de uallibus arces,</l>
<l n="66">ingenio muros aestimet ille meo!</l>
<l n="67">Roma, faue, tibi surgit opus, date candida ciues</l>
<l n="68">omina, et inceptis dextera cantet auis!</l>
<l n="69">sacra diesque canam et cognomina prisca locorum:</l>
<l n="70">has meus ad metas sudet oportet equus.</l>

<l n="71">quo ruis imprudens, uage, dicere fata, Properti?</l>
<l n="72">non sunt a dextro condita fila colo.</l>
<l n="73">accersis lacrimas cantans, auersus Apollo:</l>
<l n="74">poscis ab inuita uerba pigenda lyra.</l>
<l n="75">certa feram certis auctoribus, aut ego uates</l>
<l n="76">nescius aerata signa mouere pila.</l>
<l n="77">me creat Archytae suboles Babylonius Orops</l>
<l n="78">Horon, et a proauo ducta Conone domus.</l>
<l n="79">di mihi sunt testes non degenerasse propinquos,</l>
<l n="80">inque meis libris nil prius esse fide.</l>
<l n="81">nunc pretium fecere deos et (fallitur auro</l>
<l n="82">Iuppiter) obliquae signa iterata rotae</l>
<l n="83">felicesque Iouis stellas Martisque rapaces</l>
<l n="84">et graue Saturni sidus in omne caput;</l>
<l n="85">quid moueant Pisces animosaque signa Leonis,</l>
<l n="86">lotus et Hesperia quid Capricornus aqua.</l>
<l n="87"><del>dicam: “Troia cades, et Troica Roma, resurges;”</del></l>
<l n="88"><del>et maris et terrae longa sepulcra canam.</del></l>
<l n="89">dixi ego, cum geminos produceret Arria natos</l>
<l n="90">(illa dabat natis arma uetante deo):</l>
<l n="91">non posse ad patrios sua pila referre Penatis:</l>
<l n="92">nempe meam firmant nunc duo busta fidem.</l>
<l n="93">quippe Lupercus, equi dum saucia protegit ora,</l>
<l n="94">heu sibi prolapso non bene cauit equo;</l>
<l n="95">Gallus at, in castris dum credita signa tuetur,</l>
<l n="96">concidit ante aquilae rostra cruenta suae:</l>
<l n="97">fatales pueri, duo funera matris auarae!</l>
<l n="98">uera, sed inuito, contigit ista fides.</l>
<l n="99">idem ego, cum Cinarae traheret Lucina dolores,</l>
<l n="100">et facerent uteri pondera lenta moram,</l>
<l n="101"><q>Iunonis facito uotum impetrabile</q> dixi:</l>
<l n="102">illa parit: libris est data palma meis!</l>
<l n="103">hoc neque harenosum Libyae Iouis explicat antrum,</l>
<l n="104">aut sibi commissos fibra locuta deos,</l>
<l n="105">aut si quis motas cornicis senserit alas,</l>
<l n="106">umbraue quae magicis mortua prodit aquis:</l>
<l n="107">aspicienda uia est caeli uerusque per astra</l>
<l n="108">trames, et ab zonis quinque petenda fides.</l>
<l n="109">exemplum graue erit Calchas: namque Aulide it</l>
<l n="110">ille bene haerentis ad pia saxa ratis;</l>
<l n="111">idem Agamemnoniae ferrum ceruice puellae</l>
<l n="112">tinxit, et Atrides uela cruenta dedit;</l>
<l n="113">nec rediere tamen Danai: tu diruta fletum</l>
<l n="114">supprime et Euboicos respice, Troia, sinus!</l>
<l n="115">Nauplius ultores sub noctem porrigit ignis,</l>
<l n="116">et natat exuuiis Graecia pressa suis.</l>
<l n="117">uictor Oiliade, rape nunc et dilige uatem,</l>
<l n="118">quam uetat auelli ueste Minerua sua!</l>
<l n="119">hactenus historiae: nunc ad tua deuehar astra;</l>
<l n="120">incipe tu lacrimis aequus adesse nouis.</l>
<l n="121">Vmbria te notis antiqua Penatibus edit -- </l>
<l n="122">mentior? an patriae tangitur ora tuae?-- </l>
<l n="123">qua nebulosa cauo rorat Meuania campo,</l>
<l n="124">et lacus aestiuis intepet Vmber aquis,</l>
<l n="125">scandentisque Asis consurgit uertice murus,</l>
<l n="126">murus ab ingenio notior ille tuo.</l>
<l n="127">ossaque legisti non illa aetate legenda</l>
<l n="128">patris et in tenuis cogeris ipse lares:</l>
<l n="129">nam tua cum multi uersarent rura iuuenci,</l>
<l n="130">abstulit excultas pertica tristis opes.</l>
<l n="131">mox ubi bulla rudi dimissa est aurea collo,</l>
<l n="132">matris et ante deos libera sumpta toga,</l>
<l n="133">tum tibi pauca suo de carmine dictat Apollo</l>
<l n="134">et uetat insano uerba tonare Foro.</l>
<l n="135">at tu finge elegos, fallax opus: haec tua castra! -</l>
<l n="136">scribat ut exemplo cetera turba tuo.</l>
<l n="137">militiam Veneris blandis patiere sub armis,</l>
<l n="138">et Veneris Pueris utilis hostis eris.</l>
<l n="139">nam tibi uictrices quascumque labore parasti,</l>
<l n="140">eludit palmas una puella tuas:</l>
<l n="141">et bene cum fixum mento discusseris uncum,</l>
<l n="142">nil erit hoc: rostro te premet ansa tuo.</l>
<l n="143">illius arbitrio noctem lucemque uidebis:</l>
<l n="144">gutta quoque ex oculis non nisi iussa cadet.</l>
<l n="145">nec mille excubiae nec te signata iuuabunt</l>
<l n="146">limina: persuasae fallere rima sat est.</l>
<l n="147">nunc tua uel mediis puppis luctetur in undis,</l>
<l n="148">uel licet armatis hostis inermis eas,</l>
<l n="149">uel tremefacta cauo tellus diducat hiatum:</l>
<l n="150">octipedis Cancri terga sinistra time.</l>
</div>

<div type="textpart" subtype="poem" n="2">
<l n="1"> quid mirare meas tot in uno corpore formas,</l>
<l n="2">accipe Vertumni signa paterna dei.</l>
<l n="3">Tuscus ego <add>et</add> Tuscis orior, nec paenitet inter</l>
<l n="4">proelia Volsinios deseruisse focos.</l>
<l n="5">haec me turba iuuat, nec templo laetor eburno:</l>
<l n="6">Romanum satis est posse uidere Forum.</l>
<l n="7">hac quondam Tiberinus iter faciebat, et aiunt</l>
<l n="8">remorum auditos per uada pulsa sonos:</l>
<l n="9">at postquam ille suis tantum concessit alumnis,</l>
<l n="10">Vertumnus uerso dicor ab amne deus.</l>
  <l n="11"><gap reason="omitted"/></l>
<l n="12">seu, quia uertentis fructum praecepimus anni,</l>
<l n="13">Vertumni rursus credidit esse sacrum.</l>
<l n="14">prima mihi uariat liuentibus uua racemis,</l>
<l n="15">et coma lactenti spicea fruge tumet;</l>
<l n="16">hic dulcis cerasos, hic autumnalia pruna</l>
<l n="17">cernis et aestiuo mora rubere die;</l>
<l n="18">insitor hic it pomosa uota corona,</l>
<l n="19">cum pirus inuito stipite mala tulit.</l>
<l n="20">mendax fama, noces: alius mihi nominis index:</l>
<l n="21">de se narranti tu modo crede deo.</l>
<l n="22">opportuna mea est cunctis natura figuris:</l>
<l n="23">in quamcumque uoles uerte, decorus ero.</l>
<l n="24">indue me Cois, fiam non dura puella:</l>
<l n="25">meque uirum sumpta quis neget esse toga?</l>
<l n="26">da falcem et torto frontem mihi comprime faeno:</l>
<l n="27">iurabis nostra gramina secta manu.</l>
<l n="28">arma tuli quondam et, memini, laudabar in illis:</l>
<l n="29">corbis et imposito pondere messor eram.</l>
<l n="30">sobrius ad lites: at cum est imposta corona,</l>
<l n="31">clamabis capiti uina subisse meo.</l>
<l n="32">cinge caput mitra, speciem furabor Iacchi;</l>
<l n="33">furabor Phoebi, si modo plectra dabis.</l>
<l n="34">cassibus impositis uenor: sed harundine sumpta</l>
<l n="35">fautor plumoso sum deus aucupio.</l>
<l n="36">est etiam aurigae species Vertumnus et eius</l>
<l n="37">traicit alterno qui leue pondus equo.</l>
<l n="38">suppetat hic, piscis calamo praedabor, et ibo</l>
<l n="39">mundus demissis institor in tunicis.</l>
<l n="40">pastorem ad baculum possum curuare uel idem</l>
<l n="41">sirpiculis medio puluere ferre rosam.</l>
<l n="42">nam quid ego adiciam, de quo mihi maxima fama est,</l>
<l n="43">hortorum in manibus dona probata meis?</l>
<l n="44">caeruleus cucumis tumidoque cucurbita uentre</l>
<l n="45">me notat et iunco brassica uincta leui;</l>
<l n="46">nec flos ullus hiat pratis, quin ille decenter</l>
<l n="47">impositus fronti langueat ante meae.</l>
<l n="48">at mihi, quod formas unus uertebar in omnis,</l>
<l n="49">nomen ab euentu patria lingua dedit;</l>
<l n="50">et tu, Roma, meis tribuisti praemia Tuscis,</l>
<l n="51">(unde hodie Vicus nomina Tuscus habet),</l>
<l n="52">tempore quo sociis uenit Lycomedius armis</l>
<l n="53">atque Sabina feri contudit arma Tati.</l>
<l n="54">uidi ego labentis acies et tela caduca,</l>
<l n="55">atque hostis turpi terga dedisse fugae.</l>
<l n="56">sed facias, diuum Sator, ut Romana per aeuum</l>
<l n="57">transeat ante meos turba togata pedes.</l>
<l n="58">sex superant uersus: te, qui ad uadimonia curris,</l>
<l n="59">non moror: haec spatiis ultima creta meis.</l>
<l n="60">stipes acernus eram, properanti falce dolatus,</l>
<l n="61">ante Numam grata pauper in urbe deus.</l>
<l n="62">at tibi, Mamurri, formae caelator aenae,</l>
<l n="63">tellus artifices ne terat Osca manus,</l>
<l n="64">qui me tam docilis potuisti fundere in usus.</l>
<l n="65">unum opus est, operi non datur unus honos.</l>
</div>

<div type="textpart" subtype="poem" n="3">
<l n="1"> haec Arethusa suo mittit mandata Lycotae,</l>
<l n="2">cum totiens absis, si potes esse meus.</l>
<l n="3">si qua tamen tibi lecturo pars oblita derit,</l>
<l n="4">haec erit e lacrimis facta litura meis:</l>
<l n="5">aut si qua incerto fallet te littera tractu,</l>
<l n="6">signa meae dextrae iam morientis erunt.</l>
<l n="7">te modo uiderunt iteratos Bactra per ortus,</l>
<l n="8">te modo munito Sericus hostis equo,</l>
<l n="9">hibernique Getae, pictoque Britannia curru,</l>
<l n="10">ustus et Eoa decolor Indus aqua.</l>
<l n="11">haecne marita fides et parce auia noctes,</l>
<l n="12">cum rudis urgenti bracchia uicta dedi?</l>
<l n="13">quae mihi deductae fax omen praetulit, illa</l>
<l n="14">traxit ab euerso lumina nigra rogo;</l>
<l n="15">et Stygio sum sparsa lacu, nec recta capillis</l>
<l n="16">uitta data est: nupsi non comitante deo.</l>
<l n="17">omnibus heu portis pendent mea noxia uota:</l>
<l n="18">texitur haec castris quarta lacerna tuis.</l>
<l n="19">occidat, immerita qui carpsit ab arbore uallum</l>
<l n="20">et struxit querulas rauca per ossa tubas,</l>
<l n="21">dignior obliquo funem qui torqueat Ocno,</l>
<l n="22">aeternusque tuam pascat, aselle, famem!</l>
<l n="23">dic mihi, num teneros urit lorica lacertos?</l>
<l n="24">num grauis imbellis atterit hasta manus?</l>
<l n="25">haec noceant potius, quam dentibus ulla puella</l>
<l n="26">det mihi plorandas per tua colla notas!</l>
<l n="27">diceris et macie uultum tenuasse: sed opto</l>
<l n="28">e desiderio sit color iste meo.</l>
<l n="29">at mihi cum noctes induxit uesper amaras,</l>
<l n="30">si qua relicta iacent, osculor arma tua;</l>
<l n="31">tum queror in toto non sidere pallia lecto,</l>
<l n="32">lucis et auctores non dare carmen auis.</l>
<l n="33">noctibus hibernis castrensia pensa laboro</l>
<l n="34">et Tyria in clauos uellera secta tuos;</l>
<l n="35">et disco, qua parte fluat uincendus Araxes,</l>
<l n="36">quot sine aqua Parthus milia currat equus;</l>
<l n="37">cogor et e tabula pictos ediscere mundos,</l>
<l n="38">qualis et haec docti sit positura dei,</l>
<l n="39">quae tellus sit lenta gelu, quae putris ab aestu,</l>
<l n="40">uentus in Italiam qui bene uela ferat.</l>
<l n="41">assidet una soror, curis et pallida nutrix</l>
<l n="42">peierat hiberni temporis esse moras.</l>
<l n="43">felix Hippolyte! nuda tulit arma papilla</l>
<l n="44">et texit galea barbara molle caput.</l>
<l n="45">Romanis utinam patuissent castra puellis!</l>
<l n="46">essem militiae sarcina fida tuae,</l>
<l n="47">nec me tardarent Scythiae iuga, cum Paper altas</l>
<l n="48">Africus in glaciem frigore nectit aquas.</l>
<l n="49">omnis amor magnus, sed aperto in coniuge maior:</l>
<l n="50">hanc Venus, ut uiuat, uentilat ipsa facem.</l>
<l n="51">nam mihi quo Poenis ter purpura fulgeat ostris</l>
<l n="52">crystallusque meas ornet aquosa manus?</l>
<l n="53">omnia surda tacent, rarisque assueta kalendis</l>
<l n="54">uix aperit clausos una puella Lares,</l>
<l n="55">Claugidos et catulae uox est mihi grata querentis:</l>
<l n="56">illa tui partem uindicat una tori.</l>
<l n="57">flore sacella tego, uerbenis compita uelo,</l>
<l n="58">et crepat ad ueteres herba Sabina focos.</l>
<l n="59">siue in finitimo gemuit stans noctua tigno,</l>
<l n="60">seu uoluit tangi parca lucerna mero,</l>
<l n="61">illa dies hornis caedem denuntiat agnis,</l>
<l n="62">succinctique calent ad noua lucra popae.</l>
<l n="63">ne, precor, ascensis tanti sit gloria Bactris,</l>
<l n="64">raptaue odorato carbasa lina duci,</l>
<l n="65">plumbea cum tortae sparguntur pondera fundae,</l>
<l n="66">subdolus et uersis increpat arcus equis!</l>
<l n="67">sed (tua sic domitis Parthae telluris alumnis</l>
<l n="68">pura triumphantis hasta sequatur equos)</l>
<l n="69">incorrupta mei conserua foedera lecti!</l>
<l n="70">hac ego te sola lege redisse uelim:</l>
<l n="71">armaque cum tulero portae uotiua Capenae,</l>
<l n="72">subscribam ‘salvo grata puella uiro.’</l>
</div>

<div type="textpart" subtype="poem" n="4">
<l n="1"> Tarpeium nemus et Tarpeiae turpe sepulcrum</l>
<l n="2">fabor et antiqui limina capta Iouis.</l>
<l n="3">lucus erat felix hederoso conditus antro,</l>
<l n="4">multaque natiuis obstrepit arbor aquis,</l>
<l n="5">Siluani ramosa domus, quo dulcis ab aestu</l>
<l n="6">fistula poturas ire iubebat ouis.</l>
<l n="7">hunc Tatius fontem uallo praecingit acerno,</l>
<l n="8">fidaque suggesta castra coronat humo.</l>
<l n="9">quid tum Roma fuit, tubicen uicina Curetis</l>
<l n="10">cum quateret lento murmure saxa Iouis?</l>
<l n="11">atque ubi nunc terris dicuntur iura subactis,</l>
<l n="12">stabant Romano pila Sabina Foro.</l>
<l n="13">murus erant montes: ubi nunc est curia saepta,</l>
<l n="14">bellicus ex illo fonte bibebat equus.</l>
<l n="15">hinc Tarpeia deae fontem libauit: at illi</l>
<l n="16">urgebat medium fictilis urna caput.</l>
<l n="17">et satis una malae potuit mors esse puellae,</l>
<l n="18">quae uoluit flammas fallere, Vesta, tuas?</l>
<l n="19">uidit harenosis Tatium proludere campis</l>
<l n="20">pictaque per flauas arma leuare iubas:</l>
<l n="21">obstipuit regis facie et regalibus armis,</l>
<l n="22">interque oblitas excidit urna manus.</l>
<l n="23">saepe illa immeritae causata est omina lunae,</l>
<l n="24">et sibi tingendas dixit in amne comas:</l>
<l n="25">saepe tulit blandis argentea lilia Nymphis,</l>
<l n="26">Romula ne faciem laederet hasta Tati.</l>
<l n="27">dumque subit primo Capitolia nubila fumo,</l>
<l n="28">rettulit hirsutis bracchia secta rubis,</l>
<l n="29">et sua Tarpeia residens ita fleuit ab arce</l>
<l n="30">uulnera, uicino non patienda Ioui:</l>
<l n="31">‘ignes castrorum et Tatiae praetoria turmae</l>
<l n="32">et formosa oculis arma Sabina meis,</l>
<l n="33">o utinam ad uestros sedeam captiua Penatis,</l>
<l n="34">dum captiua mei conspicer ora Tati!</l>
<l n="35">Romani montes, et montibus addita Roma,</l>
<l n="36">et ualeat probro Vesta pudenda meo:</l>
<l n="37">ille equus, ille meos in castra reponet amores,</l>
<l n="38">cui Tatius dextras collocat ipse iubas!</l>
<l n="39">quid mirum in patrios Scyllam saeuisse capillos,</l>
<l n="40">candidaque in saeuos inguina uersa canis?</l>
<l n="41">prodita quid mirum fraterni cornua monstri,</l>
<l n="42">cum patuit lecto stamine torta uia?</l>
<l n="43">quantum ego sum Ausoniis crimen factura puellis,</l>
<l n="44">improba uirgineo lecta ministra foco!</l>
<l n="45">Pallados exstinctos si quis mirabitur ignis,</l>
<l n="46">ignoscat: lacrimis spargitur ara meis.</l>
<l n="47">cras, ut rumor ait, tota potabitur urbe:</l>
<l n="48">tu cape spinosi rorida terga iugi.</l>
<l n="49">lubrica tota uia est et perfida: quippe tacentis</l>
<l n="50">fallaci celat limite semper aquas.</l>
<l n="51">o utinam magicae nossem cantamina Musae!</l>
<l n="52">haec quoque formoso lingua tulisset opem.</l>
<l n="53">te toga picta decet, non quem sine matris honore</l>
<l n="54">nutrit inhumanae dura papilla lupae.</l>
<l n="55">hic, hospes, patria metuar regina sub aula?</l>
<l n="56">dos tibi non humilis prodita Roma uenit.</l>
<l n="57">si minus, at raptae ne sint impune Sabinae:</l>
<l n="58">me rape et alterna lege repende uices!</l>
<l n="59">commissas acies ego possum ere: nuptae</l>
<l n="60">uos medium palla foedus inite mea.</l>
<l n="61">adde Hymenaee modos, tubicen fera murmura conde:</l>
<l n="62">credite, uestra meus molliet arma torus.</l>
<l n="63">et iam quarta canit uenturam bucina lucem,</l>
<l n="64">ipsaque in Oceanum sidera lapsa cadunt.</l>
<l n="65">experiar somnum, de te mihi somnia quaeram:</l>
<l n="66">fac uenias oculis umbra benigna meis.’</l>
<l n="67">dixit, et incerto permisit bracchia somno,</l>
<l n="68">nescia se furiis accubuisse nouis.</l>
<l n="69">nam Vesta, Iliacae felix tutela fauillae,</l>
<l n="70">culpam alit et plures condit in ossa faces.</l>
<l n="71">illa ruit, qualis celerem prope Thermodonta</l>
<l n="72">Strymonis abscisso fertur aperta sinu.</l>
<l n="73">urbi festus erat (dixere Parilia patres),</l>
<l n="74">hic primus coepit moenibus esse dies,</l>
<l n="75">annua pastorum conuiuia, lusus in urbe,</l>
<l n="76">cum pagana madent fercula diuitiis,</l>
<l n="77">cumque super raros faeni flammantis aceruos</l>
<l n="78">traicit immundos ebria turba pedes.</l>
<l n="79">Romulus excubias decreuit in otia i</l>
<l n="80">atque intermissa castra silere tuba.</l>
<l n="81">hoc Tarpeia suum tempus rata conuenit hostem:</l>
<l n="82">pacta ligat, pactis ipsa futura comes.</l>
<l n="83">mons erat ascensu dubius festoque remissus</l>
<l n="84">nec mora, uocalis occupat ense canis.</l>
<l n="85">omnia praebebant somnos: sed Iuppiter unus</l>
<l n="86">decreuit poenis inuigilare suis.</l>
<l n="87">prodiderat portaeque fidem patriamque iacentem,</l>
<l n="88">nubendique petit, quem uelit, ipsa diem.</l>
<l n="89">at Tatius (neque enim sceleri dedit hostis honorem)</l>
<l n="90"><q>nube</q> ait <q>et regni scande cubile mei!</q></l>
<l n="91">dixit, et ingestis comitum super obruit armis.</l>
<l n="92">haec, uirgo, officiis dos erat apta tuis.</l>
<l n="93">a duce Tarpeia mons est cognomen adeptus:</l>
<l n="94">o vigil, iniuste praemia sortis habes.</l>

</div>

<div type="textpart" subtype="poem" n="5">
<l n="1"> terra tuum spinis obducat, lena, sepulcrum,</l>
<l n="2">et tua, quod non uis, sentiat umbra sitim;</l>
<l n="3">nec sedeant cineri Manes, et Cerberus ultor</l>
<l n="4">turpia ieiuno terreat ossa sono!</l>
<l n="5">docta uel Hippolytum Veneri mollire negantem,</l>
<l n="6">concordique toro pessima semper auis,</l>
<l n="7">Penelopen quoque neglecto rumore mariti</l>
<l n="8">nubere lasciuo cogeret Antinoo.</l>
<l n="9">illa uelit, poterit magnes non ducere ferrum,</l>
<l n="10">et uolucris nidis esse nouerca suis.</l>
<l n="11">quippe et, Collinas ad fossam mouerit herbas,</l>
<l n="12">stantia currenti diluerentur aqua:</l>
<l n="13">audax cantatae leges imponere lunae</l>
<l n="14">et sua nocturno fallere terga lupo,</l>
<l n="15">posset ut intentos astu caecare maritos,</l>
<l n="16">cornicum immeritas eruit ungue genas;</l>
<l n="17">consuluitque striges nostro de sanguine, et in me</l>
<l n="18">hippomanes fetae semina legit equae.</l>
<l n="19">exorabat opus uerbis, ceu blanda perure</l>
<l n="20">saxosamque ferat sedula culpa uiam:</l>
<l n="21">‘si te Eoa Dorozantum iuuat aurea ripa</l>
<l n="22">et quae sub Tyria concha superbit aqua,</l>
<l n="23">Eurypylique placet Coae textura Mineruae,</l>
<l n="24">sectaque ab Attalicis putria signa toris,</l>
<l n="25">seu quae palmiferae mittunt uenalia Thebae,</l>
<l n="26">murreaque in Parthis pocula cocta focis;</l>
<l n="27">sperne fidem, prouolue deos, mendacia uincant,</l>
<l n="28">frange et damnosae iura pudicitiae!</l>
<l n="29">et simulare uirum pretium facit: utere causis!</l>
<l n="30">maior dilata nocte recurret amor.</l>
<l n="31">si tibi forte comas uexauerit, utilis ira:</l>
<l n="32">post modo mercata pace premendus erit.</l>
<l n="33">denique ubi amplexu Venerem promiseris empto,</l>
<l n="34">fac simules puros Isidis esse dies.</l>
<l n="35">ingerat Aprilis Iole tibi, tundat Amycle</l>
<l n="36">natalem Mais Idibus esse tuum.</l>
<l n="37">supplex ille sedet — posita tu scribe cathedra</l>
<l n="38">quidlibet! has artis si pauet ille, tenes!</l>
<l n="39">semper habe morsus circa tua colla recentis,</l>
<l n="40">litibus alternis quos putet esse datos.</l>
<l n="41">nec te Medeae delectent probra sequacis</l>
<l n="42">(nempe tulit fastus ausa rogare prior),</l>
<l n="43">sed potius mundi Thais pretiosa Menandri,</l>
<l n="44">cum ferit astutos comica moecha Getas.</l>
<l n="45">in mores te uerte uiri: si cantica iactat,</l>
<l n="46">i comes et uoces ebria iunge tuas.</l>
<l n="47">ianitor ad dantis uigilet: si pulset inanis,</l>
<l n="48">surdus in obductam somniet usque seram.</l>
<l n="49">nec tibi displiceat miles non factus amori,</l>
<l n="50">nauta nec attrita si ferat aera manu,</l>
<l n="51">aut quorum titulus per barbara colla pependit,</l>
<l n="52">cretati medio cum saluere foro.</l>
<l n="53">aurum spectato, non quae manus afferat aurum!</l>
<l n="54">uersibus auditis quid nisi uerba feres?</l>
<l n="55"><del>quid iuuat ornato procedere, uita, capillo</del></l>
<l n="56"><del>et tenuis Coa ueste mouere sinus?</del></l>
<l n="57">qui uersus, Coae dederit nec munera uestis,</l>
<l n="58">istius tibi sit surda sine arte lyra.</l>
<l n="59">dum uernat sanguis, dum rugis integer annus,</l>
<l n="60">utere, ne quid cras libet ab ore dies!</l>
<l n="61">uidi ego odorati uictura rosaria Paesti</l>
<l n="62">sub matutino cocta iacere Noto.’</l>
<l n="63">sed (cape torquatae, Venus o regina, columbae</l>
<l n="64">ob meritum ante tuos guttura secta focos)</l>
<l n="65">his animum nostrae dum uersat Acanthis amicae,</l>
<l n="66">per tenuem ossa <add>a me</add> sunt numerata cutem.</l>
<l n="67">uidi ego rugoso tussim concrescere collo,</l>
<l n="68">sputaque per dentis ire cruenta cauos,</l>
<l n="69">atque animam in tegetes putrem exspirare paternas:</l>
<l n="70">horruit algenti pergula curua foco.</l>
<l n="71">exsequiae fuerint rari furtiua capilli</l>
<l n="72">uincula et immundo pallida mitra situ,</l>
<l n="73">et canis, in nostros nimis experrecta dolores,</l>
<l n="74">cum fallenda meo pollice clatra forent.</l>
<l n="75">sit tumulus lenae curto uetus amphora collo:</l>
<l n="76">urgeat hunc supra uis, caprifice, tua.</l>
<l n="77">quisquis amas, scabris hoc bustum caedite saxis,</l>
<l n="78">mixtaque cum saxis addite verba mala.</l>
</div>

<div type="textpart" subtype="poem" n="6">
<l n="1"> sacra facit uates: sint ora fauentia sacris,</l>
<l n="2">et cadat ante meos icta iuuenca focos.</l>
<l n="3">serta Philiteis certet Romana corymbis,</l>
<l n="4">et Cyrenaeas urna ministret aquas.</l>
<l n="5">costum molle date et blandi mihi turis honores,</l>
<l n="6">terque focum circa laneus orbis eat.</l>
<l n="7">spargite me lymphis, carmenque recentibus aris</l>
<l n="8">tibia Mygdoniis libet eburna cadis.</l>
<l n="9">ite procul fraudes, alio sint aere noxae:</l>
<l n="10">pura nouum uati laurea mollit iter.</l>
<l n="11">Musa, Palatini referemus Apollinis aedem:</l>
<l n="12">res est, Calliope, digna fauore tuo.</l>
<l n="13">Caesaris in nomen ducuntur carmina: Caesar</l>
<l n="14">dum canitur, quaeso, Iuppiter ipse uaces!</l>
<l n="15">est Phoebi fugiens Athamana ad litora portus,</l>
<l n="16">qua sinus Ioniae murmura condit aquae,</l>
<l n="17">Actia Iuleae pelagus monumenta carinae,</l>
<l n="18">nautarum uotis non operosa uia.</l>
<l n="19">huc mundi coiere manus: stetit aequore moles</l>
<l n="20">pinea, nec remis aequa fauebat auis.</l>
<l n="21">altera classis erat Teucro damnata Quirino,</l>
<l n="22">pilaque feminea turpiter acta manu:</l>
<l n="23">hinc Augusta ratis plenis Iouis omine uelis,</l>
<l n="24">signaque iam Patriae uincere docta suae.</l>
<l n="25">tandem aciem geminos Nereus lunarat in arcus,</l>
<l n="26">armorum et radiis picta tremebat aqua,</l>
<l n="27">cum Phoebus linquens stantem se uindice Delon</l>
<l n="28">(nam tulit iratos mobilis una Notos)</l>
<l n="29">astitit Augusti puppim super, et noua flamma</l>
<l n="30">luxit in obliquam ter sinuata facem.</l>
<l n="31">non ille attulerat crinis in colla tos</l>
<l n="32">aut testudineae carmen inerme lyrae,</l>
<l n="33">sed quali aspexit Pelopeum Agamemnona uultu,</l>
<l n="34">egessitque auidis Dorica castra rogis,</l>
<l n="35">aut qualis flexos it Pythona per orbis</l>
<l n="36">serpentem, imbelles quem timuere lyrae.</l>
<l n="37">mox ait ‘o Longa mundi seruator ab Alba,</l>
<l n="38">Auguste, Hectoreis cognite maior auis,</l>
<l n="39">uince mari: iam terra tua est: tibi militat arcus</l>
<l n="40">et fauet ex umeris hoc onus omne meis.</l>
<l n="41">e metu patriam, quae nunc te uindice freta</l>
<l n="42">imposuit prorae publica uota tuae.</l>
<l n="43">quam nisi defendes, murorum Romulus augur</l>
<l n="44">ire Palatinas non bene uidit auis.</l>
<l n="45">et nimium remis audent prope: turpe Latinis</l>
<l n="46">principe te fluctus regia uela pati.</l>
<l n="47">nec te, quod classis centenis remiget alis,</l>
<l n="48">terreat: inuito labitur illa mari:</l>
<l n="49">quodque uehunt prorae Centaurica saxa minantis,</l>
<l n="50">tigna caua et pictos experiere metus.</l>
<l n="51">frangit et attollit uires in milite causa;</l>
<l n="52">quae nisi iusta subest, excutit arma pudor.</l>
<l n="53">tempus adest, committe ratis! ego temporis auctor</l>
<l n="54">ducam laurigera Iulia rostra manu.’</l>
<l n="55">dixerat, et pharetrae pondus consumit in arcus:</l>
<l n="56">proxima post arcus Caesaris hasta fuit.</l>
<l n="57">uincit Roma fide Phoebi: dat femina poenas:</l>
<l n="58">sceptra per Ionias fracta uehuntur aquas.</l>
<l n="59">at pater Idalio miratur Caesar ab astro:</l>
<l n="60"><q>sum deus; est nostri sanguinis ista fides.</q></l>
<l n="61">prosequitur cantu Triton, omnesque marinae</l>
<l n="62">plauserunt circa libera signa deae.</l>
<l n="63">illa petit Nilum cumba male nixa fugaci,</l>
<l n="64">hoc unum, iusso non moritura die.</l>
<l n="65">di melius! quantus mulier foret una triumphus,</l>
<l n="66">ductus erat per quas ante Iugurtha uias!</l>
<l n="67">Actius hinc traxit Phoebus monumenta, quod eius</l>
<l n="68">una decem uicit missa sagitta ratis.</l>
<l n="69">bella satis cecini: citharam iam poscit Apollo</l>
<l n="70">uictor et ad placidos exuit arma choros.</l>
<l n="71">candida nunc molli subeant conuiuia luco;</l>
<l n="72">blanditiaeque fluant per mea colla rosae,</l>
<l n="73">uinaque fundantur prelis elisa Falernis,</l>
<l n="74">terque lauet nostras spica Cilissa comas.</l>
<l n="75">ingenium positis irritet Musa poetis:</l>
<l n="76">Bacche, soles Phoebo fertilis esse tuo.</l>
<l n="77">ille paludosos memoret seruire Sycambros,</l>
<l n="78">Cepheam hic Meroen fuscaque regna canat,</l>
<l n="79">hic referat sero confessum foedere Parthum:</l>
<l n="80">‘reddat signa Remi, mox dabit ipse sua:</l>
<l n="81">siue aliquid pharetris Augustus parcet Eois,</l>
<l n="82">differat in pueros ista tropaea suos.</l>
<l n="83">gaude, Crasse, nigras si quid sapis inter harenas:</l>
<l n="84">ire per Euphraten ad tua busta licet.’</l>
<l n="85">sic noctem patera, sic ducam carmine, donec</l>
<l n="86">iniciat radios in mea uia dies.</l>
</div>

<div type="textpart" subtype="poem" n="7">
<l n="1"> Sunt aliquid Manes: letum non omnia finit,</l>
<l n="2">luridaque euictos effugit umbra rogos.</l>
<l n="3">Cynthia namque meo uisa est incumbere fulcro,</l>
<l n="4">murmur ad extremae nuper humata uiae,</l>
<l n="5">cum mihi somnus ab exsequiis penderet amoris,</l>
<l n="6">et quererer lecti frigida regna mei.</l>
<l n="7">eosdem habuit secum quibus est elata capillos,</l>
<l n="8">eosdem oculos; lateri uestis adusta fuit,</l>
<l n="9">et solitum digito beryllon adederat ignis,</l>
<l n="10">summaque Lethaeus triuerat ora liquor.</l>
<l n="11">spirantisque animos et uocem misit: at illi</l>
<l n="12">pollicibus fragiles increpuere manus:</l>
<l n="13">‘perfide nec cuiquam melior sperande puellae,</l>
<l n="14">in te iam uires somnus habere potest?</l>
<l n="15">iamne tibi exciderant uigilacis furta Suburae</l>
<l n="16">et mea nocturnis trita fenestra dolis?</l>
<l n="17">per quam demisso quotiens tibi fune pependi,</l>
<l n="18">alterna ueniens in tua colla manu!</l>
<l n="19">saepe Venus triuio commissa est, pectore mixto</l>
<l n="20">fecerunt tepidas pallia nostra uias.</l>
<l n="21">foederis heu taciti, cuius fallacia uerba</l>
<l n="22">non audituri diripuere Noti.</l>
<l n="23">at mihi non oculos quisquam inclamauit euntis:</l>
<l n="24">unum impetrassem te reuocante diem:</l>
<l n="25">nec crepuit fissa me propter harundine custos,</l>
<l n="26">laesit et obiectum tegula curta caput.</l>
<l n="27">denique quis nostro curuum te funere uidit,</l>
<l n="28">atram quis lacrimis incaluisse togam?</l>
<l n="29">si piguit portas ultra procedere, at illuc</l>
<l n="30">iussisses lectum lentius ire meum.</l>
<l n="31">cur uentos non ipse rogis, ingrate, petisti?</l>
<l n="32">cur nardo flammae non oluere meae?</l>
<l n="33">hoc etiam graue erat, nulla mercede hyacinthos</l>
<l n="34">inicere et fracto busta piare cado.</l>
<l n="35">Lygdamus uratur — candescat lamina uernae —</l>
<l n="36">sensi ego, cum insidiis pallida uina bibi —</l>
<l n="37">at Nomas — arcanas tollat uersuta saliuas;</l>
<l n="38">dicet damnatas ignea testa manus.</l>
<l n="39">quae modo per uilis inspecta est publica noctes,</l>
<l n="40">haec nunc aurata cyclade signat humum;</l>
<l n="41">et grauiora rependit iniquis pensa quasillis,</l>
<l n="42">garrula de facie si qua locuta mea est;</l>
<l n="43">nostraque quod Petale tulit ad monumenta coronas,</l>
<l n="44">codicis immundi uincula sentit anus;</l>
<l n="45">caeditur et Lalage tortis suspensa capillis,</l>
<l n="46">per nomen quoniam est ausa rogare meum.</l>
<l n="47">te patiente meae conflauit imaginis aurum,</l>
<l n="48">ardente e nostro dotem habitura rogo.</l>
<l n="49">non tamen insector, quamuis mereare, Properti:</l>
<l n="50">longa mea in libris regna fuere tuis.</l>
<l n="51">iuro ego Fatorum nulli reuolubile carmen,</l>
<l n="52">tergeminusque canis sic mihi molle sonet,</l>
<l n="53">me seruasse fidem. si fallo, uipera nostris</l>
<l n="54">sibilet in tumulis et super ossa cubet.</l>
<l n="55">nam gemina est sedes turpem sortita per amnem,</l>
<l n="56">turbaque diuersa remigat omnis aqua.</l>
<l n="57">unda Clytaemestrae stuprum uehit altera, Cressae</l>
<l n="58">portat mentitae lignea monstra bouis.</l>
<l n="59">ecce coronato pars altera rapta phaselo,</l>
<l n="60">mulcet ubi Elysias aura beata rosas,</l>
<l n="61">qua numerosa fides, quaque aera rotunda Cybebes</l>
<l n="62">mitratisque sonant Lydia plectra choris.</l>
<l n="63">Andromedeque et Hypermestre sine fraude maritae</l>
<l n="64">narrant historiae tempora nota suae:</l>
<l n="65">haec sua maternis queritur liuere catenis</l>
<l n="66">bracchia nec meritas frigida saxa manus;</l>
<l n="67">narrat Hypermestre magnum ausas esse sorores,</l>
<l n="68">in scelus hoc animum non ualuisse suum.</l>
<l n="69">sic mortis lacrimis uitae sancimus amores:</l>
<l n="70">celo ego perfidiae crimina multa tuae.</l>
<l n="71">sed tibi nunc mandata damus, si forte moueris,</l>
<l n="72">si te non totum Chloridos herba tenet:</l>
<l n="73">nutrix in tremulis ne quid desideret annis</l>
<l n="74">Parthenie: potuit, nec tibi auara fuit.</l>
<l n="75">deliciaeque meae Latris, cui nomen ab usu est,</l>
<l n="76">ne speculum dominae porrigat illa nouae.</l>
<l n="77">et quoscumque meo fecisti nomine uersus,</l>
<l n="78">ure mihi: laudes desine habere meas.</l>
<l n="79">pelle hederam tumulo, mihi quae praegnante corymbo</l>
<l n="80">mollia contortis alligat ossa comis.</l>
<l n="81">ramosis Anio qua pomifer incubat aruis,</l>
<l n="82">et numquam Herculeo numine pallet ebur,</l>
<l n="83">hic carmen media dignum me scribe columna,</l>
<l n="84">sed breue, quod currens uector ab urbe legat:</l>
<l n="85">‘hic Tiburtina iacet aurea Cynthia terra:</l>
<l n="86">accessit ripae laus, Aniene, tuae.’</l>
<l n="87">nec tu sperne piis uenientia somnia portis:</l>
<l n="88">cum pia uenerunt somnia, pondus habent.</l>
<l n="89">nocte uagae ferimur, nox clausas liberat umbras,</l>
<l n="90">errat et abiecta Cerberus ipse sera.</l>
<l n="91">luce iubent leges Lethaea ad stagna reuerti:</l>
<l n="92">nos uehimur, uectum nauta recenset onus.</l>
<l n="93">nunc te possideant aliae: mox sola tenebo:</l>
<l n="94">mecum eris, et mixtis ossibus ossa teram.’</l>
<l n="95">haec postquam querula mecum sub lite peregit,</l>
<l n="96">inter conplexus excidit umbra meos.</l>
</div>

<div type="textpart" subtype="poem" n="8">
<l n="1"> disce, quid Esquilias hac nocte fugarit aquosas,</l>
<l n="2">cum uicina nouis turba cucurrit agris.</l>
<l n="3">Lanuuium annosi uetus est tutela draconis,</l>
<l n="4">hic, ubi tam rarae non perit hora morae,</l>
<l n="5">qua sacer abripitur caeco descensus hiatu,</l>
<l n="6">qua penetrat (uirgo, tale iter omne caue!)</l>
<l n="7">ieiuni serpentis honos, cum pabula poscit</l>
<l n="8">annua et ex ima sibila torquet humo.</l>
<l n="9">talia demissae pallent ad sacra puellae,</l>
<l n="10">cum temere anguino creditur ore manus.</l>
<l n="11">ille sibi admotas a uirgine corripit escas:</l>
<l n="12">uirginis in palmis ipsa canistra tremunt.</l>
<l n="13">si fuerint castae, redeunt in colla parentum,</l>
<l n="14">clamantque agricolae <q>fertilis annus erit.</q></l>
<l n="15">huc mea detonsis auecta est Cynthia mannis:</l>
<l n="16">causa fuit Iuno, sed mage causa Venus.</l>
<l n="17">Appia, dic quaeso, quantum te teste triumphum</l>
<l n="18">egerit effusis per tua saxa rotis!</l>
<l n="19"><del>turpis in arcana sonuit cum rixa taberna;</del></l>
<l n="20"><del>si sine me, famae non sine labe meae.</del></l>
<l n="21">spectaclum ipsa sedens primo temone pependit,</l>
<l n="22">ausa per impuros frena mouere locos.</l>
<l n="23">serica nam taceo uulsi carpenta nepotis</l>
<l n="24">atque armillatos colla Molossa canis,</l>
<l n="25">qui dabit immundae uenalia fata saginae,</l>
<l n="26">uincet ubi erasas barba pudenda genas.</l>
<l n="27">cum fieret nostro totiens iniuria lecto,</l>
<l n="28">mutato uolui castra mouere toro.</l>
<l n="29">Phyllis Auentinae quaedam est uicina Dianae,</l>
<l n="30">sobria grata parum: cum bibit, omne decet.</l>
<l n="31">altera Tarpeios est inter Teia lucos,</l>
<l n="32">candida, sed potae non satis unus erit.</l>
<l n="33">his ego constitui noctem lenire uocatis,</l>
<l n="34">et Venere ignota furta nouare mea.</l>
<l n="35">unus erat tribus in secreta lectulus herba.</l>
<l n="36">quaeris concubitus? inter utramque fui.</l>
<l n="37">Lygdamus ad cyathos, uitrique aestiua supellex</l>
<l n="38">et Methymnaei Graeca saliua meri.</l>
<l n="39">Nile, tuus tibicen erat, crotalistria phillis,</l>
<l n="40">haec facilis spargi munda sine arte rosa,</l>
<l n="41">nanus et ipse suos breuiter concretus in artus</l>
<l n="42">iactabat truncas ad caua buxa manus.</l>
<l n="43">sed neque suppletis constabat flamma lucernis,</l>
<l n="44">reccidit inque suos mensa supina pedes.</l>
<l n="45">me quoque per talos Venerem quaerente secundos</l>
<l n="46">semper damnosi subsiluere canes.</l>
<l n="47">cantabant surdo, nudabant pectora caeco:</l>
<l n="48">Lanuuii ad portas, ei mihi, s eram;</l>
<l n="49">cum subito rauci sonuerunt cardine postes,</l>
<l n="50">et leuia ad primos murmura facta Laris.</l>
<l n="51">nec mora, cum totas resupinat Cynthia ualuas,</l>
<l n="52">non operosa comis, sed furibunda decens.</l>
<l n="53">pocula mi digitos inter cecidere remissos,</l>
<l n="54">palluerantque ipso labra ta mero.</l>
<l n="55">fulminat illa oculis et quantum femina saeuit,</l>
<l n="56">spectaclum capta nec minus urbe fuit.</l>
<l n="57">Phyllidos iratos in uultum conicit unguis:</l>
<l n="58">territa uicinas Teia clamat aquas.</l>
<l n="59">lumina sopitos turbant elata Quiritis,</l>
<l n="60">omnis et insana semita nocte sonat.</l>
<l n="61">illas direptisque comis tunicisque tis</l>
<l n="62">excipit obscurae prima taberna uiae.</l>
<l n="63">Cynthia gaudet in exuuiis uictrixque recurrit</l>
<l n="64">et mea peruersa sauciat ora manu,</l>
<l n="65">imponitque notam collo morsuque cruentat,</l>
<l n="66">praecipueque oculos, qui meruere, ferit.</l>
<l n="67">atque ubi iam nostris lassauit bracchia plagis,</l>
<l n="68">Lygdamus ad plutei fulcra sinistra latens</l>
<l n="69">eruitur, geniumque meum protractus adorat.</l>
<l n="70">Lygdame,nil potui: tecum ego captus eram.</l>
<l n="71">supplicibus palmis tum demum ad foedera ueni,</l>
<l n="72">cum uix tangendos praebuit illa pedes,</l>
<l n="73">atque ait ‘admissae si uis me ignoscere culpae,</l>
<l n="74">accipe, quae nostrae formula legis erit.</l>
<l n="75">tu neque Pompeia spatiabere cultus in umbra,</l>
<l n="76">nec cum lasciuum sternet harena Forum.</l>
<l n="77">colla caue inflectas ad summum obliqua theatrum,</l>
<l n="78">aut lectica tuae se det aperta morae.</l>
<l n="79">Lygdamus in primis, omnis mihi causa querelae,</l>
<l n="80">ueneat et pedibus uincula bina trahat.’</l>
<l n="81">indixit leges: respondi ego <q>legibus utar.</q></l>
<l n="82">riserat imperio facta superba dato.</l>
<l n="83">dein, quemcumque locum externae tetigere puellae,</l>
<l n="84">suffiit, at pura limina tergit aqua,</l>
<l n="85">imperat et totas iterum mutare lucernas,</l>
<l n="86">terque meum tetigit sulpuris igne caput.</l>
<l n="87">atque ita mutato per singula pallia lecto</l>
<l n="88">respondi, et toto solvimus arma toro.</l>
</div>

<div type="textpart" subtype="poem" n="9">
<l n="1"> Amphitryoniades qua tempestate iuuencos</l>
<l n="2">egerat a stabulis, o Erythea, tuis,</l>
<l n="3">uenit ad inuictos pecorosa Palatia montis,</l>
<l n="4">et statuit fessos fessus et ipse boues,</l>
<l n="5">qua Velabra suo stagnabant flumine quoque</l>
<l n="6">nauta per urbanas uelificabat aquas.</l>
<l n="7">sed non infido manserunt hospite Caco</l>
<l n="8">incolumes: furto polluit ille Iouem.</l>
<l n="9">incola Cacus erat, metuendo raptor ab antro,</l>
<l n="10">per tria partitos qui dabat ora sonos.</l>
<l n="11">hic, ne certa forent manifestae signa rapinae,</l>
<l n="12">auersos cauda traxit in antra boues,</l>
<l n="13">nec sine teste deo: furem sonuere iuuenci,</l>
<l n="14">furis et implacidas diruit ira fores.</l>
<l n="15">Maenalio iacuit pulsus tria tempora ramo</l>
<l n="16">Cacus, et Alcides sic ait: ‘ite, boues,</l>
<l n="17">Herculis ite boues, nostrae labor ultime clauae,</l>
<l n="18">bis mihi quaesitae, bis mea praeda, boues,</l>
<l n="19">aruaque mugitu sancite Bouaria longo:</l>
<l n="20">nobile erit Romae pascua uestra Forum.’</l>
<l n="21">dixerat, et sicco torquet sitis ora palato,</l>
<l n="22">terraque non ullas feta ministrat aquas.</l>
<l n="23">sed procul inclusas audit ridere puellas,</l>
<l n="24">lucus ubi umbroso fecerat orbe nemus,</l>
<l n="25">femineae loca clausa deae fontesque piandos</l>
<l n="26">impune et nullis sacra retecta uiris.</l>
<l n="27">deuia puniceae uelabant limina uittae,</l>
<l n="28">putris odorato luxerat igne casa,</l>
<l n="29">populus et longis ornabat frondibus aedem,</l>
<l n="30">multaque cantantis umbra tegebat auis.</l>
<l n="31">huc ruit in siccam congesta puluere barbam,</l>
<l n="32">et iacit ante fores uerba minora deo:</l>
<l n="33">‘uos precor, o luci sacro quae luditis antro,</l>
<l n="34">pandite defessis hospita fana uiris.</l>
<l n="35">fontis egens erro circaque sonantia lymphis;</l>
<l n="36">et caua succepto flumine palma sat est.</l>
<l n="37">audistisne aliquem, tergo qui sustulit orbem?</l>
<l n="38">ille ego sum: Alciden terra recepta uocat.</l>
<l n="39">quis facta Herculeae non audit fortia clauae</l>
<l n="40">et numquam ad uastas irrita tela feras,</l>
<l n="41">atque uni Stygias homini luxisse tenebras?</l>
<l n="42"><del>accipit: haec fesso uix mihi terra patet.</del></l>
<l n="43">quodsi Iunoni sacrum faceretis amarae,</l>
<l n="44">non clausisset aquas ipsa nouerca suas.</l>
<l n="45">sin aliquem uultusque meus saetaeque leonis</l>
<l n="46">terrent et Libyco sole perusta coma,</l>
<l n="47">idem ego Sidonia feci seruilia palla</l>
<l n="48">officia et Lydo pensa diurna colo,</l>
<l n="49">mollis et hirsutum cepit mihi fascia pectus,</l>
<l n="50">et manibus duris apta puella fui.’</l>
<l n="51">talibus Alcides; at talibus alma sacerdos</l>
<l n="52">puniceo canas stamine uincta comas:</l>
<l n="53">‘parce oculis, hospes, lucoque abscede uerendo;</l>
<l n="54">cede agedum et tuta limina linque fuga.</l>
<l n="55">interdicta uiris metuenda lege piatur</l>
<l n="56">quae se summota uindicat ara casa.</l>
<l n="57">magno Tiresias aspexit Pallada uates,</l>
<l n="58">fortia dum posita Gorgone membra lauat.</l>
<l n="59">di tibi dent alios fontis: haec lympha puellis</l>
<l n="60">auia secreti limitis unda fluit.’</l>
<l n="61">sic anus: ille umeris postis concussit opacos,</l>
<l n="62">nec tulit iratam ianua clausa sitim.</l>
<l n="63">at postquam exhausto iam flumine uicerat aestum,</l>
<l n="64">ponit uix siccis tristia iura labris:</l>
<l n="65">‘angulus hic mundi nunc me mea fata trahentem</l>
<l n="66">accipit: haec fesso uix mihi terra patet.</l>
<l n="67">Maxima quae gregibus deuotast Ara repertis,</l>
<l n="68">ara per has’ inquit ‘maxima facta manus,</l>
<l n="69">haec nullis umquam pateat ueneranda puellis,</l>
<l n="70">Herculis eximii ne sit inulta sitis.’</l>
<l n="71">Sancte pater salue, cui iam fauet aspera Iuno:</l>
<l n="72">Sancte, velis libro dexter inesse meo.</l>
<l n="73">huic, quoniam manibus purgatum sanxerat orbem,</l>
<l n="74">sic Sanctum Tatiae composuere Cures.</l>
</div>

<div type="textpart" subtype="poem" n="10">
<l n="1"> nunc Iouis incipiam causas aperire Feretri</l>
<l n="2">armaque de ducibus trina recepta tribus.</l>
<l n="3">magnum iter ascendo, sed dat mihi gloria uires:</l>
<l n="4">non iuuat e facili lecta corona iugo.</l>
<l n="5">imbuis exemplum primae tu, Romule, palmae</l>
<l n="6">huius, et exuuio plenus ab hoste redis,</l>
<l n="7">tempore quo portas Caeninum Acrona petentem</l>
<l n="8">uictor in euersum cuspide fundis equum.</l>
<l n="9">Acron Herculeus Caenina ductor ab arce,</l>
<l n="10">Roma, tuis quondam finibus horror erat.</l>
<l n="11">hic spolia ex umeris ausus sperare Quirini</l>
<l n="12">ipse dedit, sed non sanguine sicca suo.</l>
<l n="13">hunc uidet ante cauas librantem spicula turris</l>
<l n="14">Romulus et uotis occupat ante ratis:</l>
<l n="15"><q>Iuppiter, haec hodie tibi uictima corruet Acron.</q></l>
<l n="16">uouerat, et spolium corruit ille Ioui.</l>
<l n="17">urbis uirtutisque parens sic uincere sueuit,</l>
<l n="18">qui tulit a parco frigida castra lare.</l>
<l n="19">idem eques et frenis, idem fuit aptus aratris,</l>
<l n="20">et galea hirsuta compta lupina iuba.</l>
<l n="21">picta neque inducto fulgebat parma pyropo:</l>
<l n="22">praebebant caesi baltea lenta boues.</l>
<l n="23">necdum ultra Tiberim belli sonus, ultima praeda</l>
<l n="24">Nomentum et captae iugera terna Corae.</l>
<l n="25">Cossus at insequitur Veientis caede Tolumni,</l>
<l n="26">uincere cum Veios posse laboris erat;</l>
<l n="27">heu Veii ueteres! et uos tum regna fuistis,</l>
<l n="28">et uestro posita est aurea sella foro:</l>
<l n="29">nunc intra muros pastoris bucina lenti</l>
<l n="30">cantat, et in uestris ossibus arua metunt.</l>
<l n="31">forte super portae dux Veiens astitit arcem</l>
<l n="32">colloquiumque sua fretus ab urbe dedit:</l>
<l n="33">dumque aries murum cornu pulsabat aeno,</l>
<l n="34">uinea qua ductum longa tegebat opus,</l>
<l n="35">Cossus ait <q>forti melius concurrere campo.</q></l>
<l n="36">nec mora fit, plano sistit uterque gradum.</l>
<l n="37">di Latias iuuere manus, desecta Tolumni</l>
<l n="38">ceruix Romanos sanguine lauit equos.</l>
<l n="39">Claudius a Rheno traiectos arcuit hostis,</l>
<l n="40">Belgica cum uasti parma relata ducis</l>
<l n="41">Virdomari. genus hic Rheno iactabat ab ipso,</l>
<l n="42">mobilis e rectis fundere gaesa rotis.</l>
<l n="43">illi ut uirgatis iaculans it ab agmine bracis</l>
<l n="44">torquis ab incisa decidit unca gula.</l>
<l n="45">nunc spolia in templo tria condita: causa Feretri,</l>
<l n="46">omine quod certo dux ferit ense ducem;</l>
<l n="47">seu quia uicta suis umeris haec arma ferebant,</l>
<l n="48">hinc Feretri dictast ara superba Iovis.</l>
</div>

<div type="textpart" subtype="poem" n="11">
<l n="1"> desine, Paulle, meum lacrimis urgere sepulcrum:</l>
<l n="2">panditur ad nullas ianua nigra preces;</l>
<l n="3">cum semel infernas intrarunt funera leges,</l>
<l n="4">non exorato stant adamante uiae.</l>
<l n="5">te licet orantem fuscae deus audiat aulae:</l>
<l n="6">nempe tuas lacrimas litora surda bibent.</l>
<l n="7">uota mouent superos: ubi portitor aera recepit,</l>
<l n="8">obserat herbosos lurida porta rogos.</l>
<l n="9">sic maestae cecinere tubae, cum subdita nostrum</l>
<l n="10">detraheret lecto fax inimica caput.</l>
<l n="11">quid mihi coniugium Paulli, quid currus auorum</l>
<l n="12">profuit aut famae pignora tanta meae?</l>
<l n="13">non minus immitis habuit Cornelia Parcas:</l>
<l n="14">et sum, quod digitis quinque legatur, onus.</l>
<l n="15">damnatae noctes et uos, uada lenta, paludes,</l>
<l n="16">et quaecumque meos implicat unda pedes,</l>
<l n="17">immatura licet, tamen huc non noxia ueni:</l>
<l n="18">det Pater hic umbrae mollia iura meae.</l>
<l n="19">aut si quis posita iudex sedet Aeacus urna,</l>
<l n="20">in mea sortita uindicet ossa pila:</l>
<l n="21">assideant fratres, iuxta et Minoida sellam</l>
<l n="22">Eumenidum intento turba seuera foro:</l>
<l n="23">Sisyphe, mole uaces; taceant Ixionis orbes,</l>
<l n="24">fallax Tantaleus corripiare liquor;</l>
<l n="25">Cerberus et nullas hodie petat improbus umbras;</l>
<l n="26">et iaceat tacita laxa catena sera.</l>
<l n="27">ipsa loquor pro me: si fallo, poena sororum</l>
<l n="28">infelix umeros urgeat urna meos.</l>
<l n="29">si cui fama fuit per auita tropaea decori,</l>
<l n="30">Afra Numantinos regna loquuntur auos:</l>
<l n="31">altera maternos exaequat turba Libones,</l>
<l n="32">et domus est titulis utraque fulta suis.</l>
<l n="33">mox, ubi iam facibus cessit praetexta maritis,</l>
<l n="34">uinxit et acceptas altera uitta comas,</l>
<l n="35">iungor, Paulle, tuo sic discessura cubili:</l>
<l n="36">in lapide hoc uni nupta fuisse legar.</l>
<l n="37">testor maiorum cineres tibi, Roma, colendos,</l>
<l n="38">sub quorum titulis, Africa, tunsa iaces,</l>
<l n="39">et Persen proauo stimulantem pectus Achille,</l>
<l n="40">quique tuas proauo fregit Achille domos,</l>
<l n="41">me neque censurae legem mollisse nec ulla</l>
<l n="42">labe mea uestros erubuisse focos.</l>
<l n="43">non fuit exuuiis tantis Cornelia damnum:</l>
<l n="44">quin et erat magnae pars imitanda domus.</l>
<l n="45">nec mea mutata est aetas, sine crimine tota est:</l>
<l n="46">uiximus insignes inter utramque facem.</l>
<l n="47">mi natura dedit leges a sanguine ductas,</l>
<l n="48">nec possis melior iudicis esse metu.</l>
<l n="49">quaelibet austeras de me ferat urna tabellas:</l>
<l n="50">turpior assessu non erit ulla meo,</l>
<l n="51">uel tu, quae tardam mouisti fune Cybeben,</l>
<l n="52">Claudia, turritae rara ministra deae,</l>
<l n="53">uel cuius rasos cum Vesta reposceret ignis,</l>
<l n="54">exhibuit uiuos carbasus alba focos.</l>
<l n="55">nec te, dulce caput, mater Scribonia, laesi:</l>
<l n="56">in me mutatum quid nisi fata uelis?</l>
<l n="57">maternis laudor lacrimis urbisque querelis,</l>
<l n="58">defensa et gemitu Caesaris ossa mea.</l>
<l n="59">ille sua nata dignam uixisse sororem</l>
<l n="60">increpat, et lacrimas uidimus ire deo.</l>
<l n="61">et tamen emerui generosos uestis honores</l>
<l n="62">nec mea de sterili facta rapina domo.</l>
<l n="63">tu, Lepide, et tu, Paulle, meum post fata leuamen:</l>
<l n="64">condita sunt uestro lumina nostra sinu.</l>
<l n="65">uidimus et fratrem sellam geminasse curulem,</l>
<l n="66">consule quo, festo tempore, rapta soror.</l>
<l n="67">filia, tu specimen censurae nata paternae,</l>
<l n="68">fac teneas unum nos imitata uirum.</l>
<l n="69">et serie fulcite genus: mihi cumba uolenti</l>
<l n="70">itur aucturis tot mea facta meis.</l>
<l n="71">haec est feminei merces extrema triumphi,</l>
<l n="72">laudat ubi emeritum libera fama rogum.</l>
<l n="73">nunc tibi commendo communia pignora natos:</l>
<l n="74">haec cura et cineri spirat inusta meo.</l>
<l n="75">fungere maternis uicibus, pater: illa meorum</l>
<l n="76">omnis erit collo turba ferenda tuo.</l>
<l n="77">oscula cum dederis tua flentibus, adice matris:</l>
<l n="78">tota domus coepit nunc onus esse tuum.</l>
<l n="79">et si quid doliturus eris, sine testibus illis!</l>
<l n="80">cum uenient, siccis oscula falle genis!</l>
<l n="81">sat tibi sint noctes, quas de me, Paulle, fatiges,</l>
<l n="82">somniaque in faciem credita saepe meam:</l>
<l n="83">atque ubi secreto nostra ad simulacra loqueris,</l>
<l n="84">ut responsurae singula uerba iace.</l>
<l n="85">seu tamen aduersum mutarit ianua lectum,</l>
<l n="86">sederit et nostro cauta nouerca toro,</l>
<l n="87">coniugium, pueri, laudate et ferte paternum:</l>
<l n="88">capta dabit uestris moribus illa manus;</l>
<l n="89">nec matrem laudate nimis: collata priori</l>
<l n="90">uertet in offensas libera uerba suas.</l>
<l n="91">seu memor ille mea contentus manserit umbra</l>
<l n="92">et tanti cineres duxerit esse meos,</l>
<l n="93">discite uenturam iam nunc sentire senectam,</l>
<l n="94">caelibis ad curas nec uacet ulla uia.</l>
<l n="95">quod mihi detractum est, uestros accedat ad annos:</l>
<l n="96">prole mea Paullum sic iuuet esse senem.</l>
<l n="97">et bene habet: numquam mater lugubria sumpsi;</l>
<l n="98">uenit in exsequias tota caterua meas.</l>
<l n="99">causa perorata est. flentes me surgite, testes,</l>
<l n="100">dum pretium uitae grata rependit humus.</l>
<l n="101">moribus et caelum patuit: sim digna merendo,</l>
<l n="102">cuius honoratis ossa vehantur avis.</l>
</div>
</div></div></body></text></TEI>