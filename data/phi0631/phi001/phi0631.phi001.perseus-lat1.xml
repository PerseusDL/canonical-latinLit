<?xml-model href="http://www.stoa.org/epidoc/schema/latest/tei-epidoc.rng"
schematypens="http://relaxng.org/ns/structure/1.0"\?><?xml-model href="http://www.stoa.org/epidoc/schema/8.19/tei-epidoc.rng"
schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
    <teiHeader type="text">
        <fileDesc>
            <titleStmt>
            	<title type="work">Catilina</title>
                <author n="Sallust">Sallust</author>
                <editor role="editor" n="Ahlberg">Axel W. Ahlberg</editor> <sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>
                 </titleStmt><publicationStmt><publisher>Trustees of Tufts University</publisher><pubPlace>Medford, MA</pubPlace><authority>Perseus Project</authority></publicationStmt>
              <sourceDesc>
                <biblStruct>
                    <monogr>
                        <author>C. Sallusti Crispi</author>
                    	<title>Catilina, Iugurtha, Orationes Et Epistulae Excerptae De Historiis</title>
                    	<editor role="editor" n="Ahlberg">Axel W. Ahlberg</editor>
                    	<imprint>
                    		<pubPlace>Leipzig</pubPlace>
                            <publisher>Teubner</publisher>
                            <date>1919</date>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
		<refsDecl n="CTS">
                <cRefPattern n="section"
                         matchPattern="(\w+).(\w+)"
                         replacementPattern="#xpath(/tei:TEI/tei:text/tei:body/tei:div/tei:div[@n='$1']/tei:div[@n='$2'])">
                    <p>This pointer pattern extracts chapter and section</p>
                </cRefPattern>
                <cRefPattern n="chapter"
                         matchPattern="(\w+)"
                         replacementPattern="#xpath(/tei:TEI/tei:text/tei:body/tei:div/tei:div[@n='$1'])">
                    <p>This pointer pattern extracts chapter</p>
                </cRefPattern>
            </refsDecl>
            <refsDecl>
                <refState unit="chapter" delim="."/>
                <refState unit="section"/>
            </refsDecl>
        </encodingDesc>
        <profileDesc>
            <langUsage>
                <language ident="lat">Latin</language>
                <language ident="grc">Greek</language>
            </langUsage>
        </profileDesc>
        <revisionDesc>
            <change when="2015-12-10" who="Zach Himes">Cleaned up teiHeader. Converted to TEI P5 and EpiDoc.</change>
            <change when="2014-08-01" who="Stella Dee">edited markup</change>
            <change when="2014-07-01" who="Stella Dee">split composite text and converted to unicode</change>
	        <change when="2011-01-17" who="gcrane">Revision 1.1  base SDL files</change>
            <change when="2009-12-07" who="rsingh04">Revision 1.1  moved more xml files around based on copyright status.  split up Plutarch/plut_gk.xml into separate files and gave them their own doc ids.</change>
            <change when="2006-09-09" who="gcrane">Revision 1.4  small fixes</change>
            <change when="2006-08-29" who="gcrane">Revision 1.3  small fixes</change>
	        <change when="2006-01-01" who="GRC">tagging</change>
            <change when="2005-08-01" who="packel">Revision 1.2  removed stray item tags</change>
            <change when="2005-07-25" who="packel">Revision 1.1  Converted to XML</change>
            <change when="2004-11-11" who="gcrane">Revision 1.11  errors fixed</change>
            <change when="2004-11-04" who="gcrane">Revision 1.10  error fixed</change>
            <change when="2004-11-02" who="gcrane">Revision 1.9  typos fixed</change>
            <change when="2004-10-28" who="packel">Revision 1.8  more errors corrected, up through the rest of the text</change>
            <change when="2004-10-27" who="packel">Revision 1.7  more proofing, up through ch. 50 or so</change>
            <change when="2004-10-06" who="packel">Revision 1.6  proofed through ch. 22</change>
            <change when="2004-09-20" who="packel">Revision 1.5  proofread/typos fixed (aequalibus to aequabilius, in certis to incertis) up to ch. 12</change>
            <change when="2004-07-22" who="mimno">Revision 1.4  added P4 declarations</change>
            <change when="2004-07-20" who="mimno">Revision 1.3  removed subdoc elements</change>
            <change when="2003-05-14" who="mimno">Revision 1.2  missing title</change>
            <change when="2003-05-12" who="mimno">Revision 1.1  first TEI version</change>
	        <change when="2002-11-14" who="DMM">markup</change>
        </revisionDesc>
    </teiHeader>
<text>
    <body>
        <div type="edition" xml:lang="lat" n="urn:cts:latinLit:phi0631.phi001.perseus-lat1" subtype="edition"> <pb n="p.2"/> <head>C. Sallusti Crispi Catilinae Coniuratio</head>
            <div type="textpart" subtype="chapter" n="1">
                <div type="textpart" subtype="section" n="1"><p><milestone unit="para"/>Omnis homines, qui sese student praestare ceteris animalibus, summa ope niti decet, ne vitam silentio transeant veluti pecora, quae natura prona atque ventri oboedientia finxit.
                    </p>
                </div>
                <div type="textpart" subtype="section" n="2"><p>sed nostra omnis vis in animo et corpore sita est: animi imperio, corporis servitio magis utimur; alterum nobis cum dis, alterum cum beluis commune est.
                    </p>
                </div>
                <div type="textpart" subtype="section" n="3"><p>quo mihi rectius videtur ingeni quam virium opibus gloriam quaerere, et quoniam vita ipsa qua fruimur brevis est, memoriam nostri quam maxume longam efficere.
                    </p>
                </div>
                <div type="textpart" subtype="section" n="4"><p>nam divitiarum et formae gloria fluxa atque fragilis est, virtus clara aeternaque habetur.
                    </p>
                </div>
                <div type="textpart" subtype="section" n="5"><p><milestone unit="para"/>Sed diu magnum inter mortalis certamen fuit, vine corporis an virtute animi res militaris magis procederet.
                    </p>
                </div>
                <div type="textpart" subtype="section" n="6"><p>nam et prius quam incipias consulto et ubi consulueris mature facto opus est.
                    </p>
                </div>
                <div type="textpart" subtype="section" n="7"><p>ita utrumque per <pb n="p.3"/> se indigens alterum alterius auxilio eget.
                    </p>
                </div>
            </div>
            <div type="textpart" subtype="chapter" n="2">
                <div type="textpart" subtype="section" n="1"><p>igitur initio reges — nam in terris nomen imperi id primum fuit— divorsi pars ingenium, alii corpus exercebant: etiam tum vita hominum sine cupiditate agitabatur; sua quoique satis placebant.
                    </p>
                </div>
                <div type="textpart" subtype="section" n="2"><p>postea vero quam in Asia Cyrus, in Graecia Lacedaemonii et Athenienses coepere urbis atque nationes subigere, lubidinem dominandi causam belli habere, maxumam gloriam in maxumo imperio putare, tum demum periculo atque negotiis compertum est in bello plurumum ingenium posse.
                    </p>
                </div>
                <div type="textpart" subtype="section" n="3"><p>quod si regum atque imperatorum animi virtus in pace ita ut in bello valeret, aequabilius atque constantius sese res humanae haberent, neque aliud alio ferri neque mutari ac misceri omnia cerneres.
                    </p>
                </div>
                <div type="textpart" subtype="section" n="4"><p>nam imperium facile iis artibus retinetur, quibus initio partum est.
                    </p>
                </div>
                <div type="textpart" subtype="section" n="5"><p>verum ubi pro labore desidia, pro continentia et aequitate lubido atque superbia invasere, fortuna simul cum moribus inmutatur.
                    </p>
                </div>
                <div type="textpart" subtype="section" n="6"><p>ita imperium semper ad optumum quemque a minus bono transfertur.
                    </p>
                </div>
                <div type="textpart" subtype="section" n="7"><p><milestone unit="para"/>Quae homines arant navigant aedificant, virtuti omnia parent.
                    </p>
                </div>
                <div type="textpart" subtype="section" n="8"><p>sed multi mortales, dediti ventri atque somno, indocti incultique vitam sicuti peregrinantes transiere; quibus profecto contra naturam corpus voluptati, anima oneri fuit. eorum ego vitam mortemque <pb n="p.4"/> iuxta aestumo, quoniam de utraque siletur.
                    </p>
                </div>
                <div type="textpart" subtype="section" n="9"><p>verum enim vero is demum mihi vivere atque frui anima videtur, qui aliquo negotio intentus praeclari facinoris aut artis bonae famam quaerit.
                    </p>
                </div>
            </div>
            <div type="textpart" subtype="chapter" n="3">
                <div type="textpart" subtype="section" n="1"><p><milestone unit="para"/>Sed in magna copia rerum aliud alii natura iter ostendit. pulchrum est bene facere rei publicae, etiam bene dicere haud absurdum est; vel pace vel bello clarum fieri licet; et qui fecere et qui facta aliorum scripsere, multi laudantur.
                    </p>
                </div>
                <div type="textpart" subtype="section" n="2"><p>ac mihi quidem, tametsi haudquaquam par gloria sequitur scriptorem et auctorem rerum, tamen in primis arduom videtur res gestas scribere: primum quod facta dictis exaequanda sunt; dehinc quia plerique quae delicta reprehenderis malevolentia et invidia dicta putant, ubi de magna virtute atque gloria bonorum memores, quae sibi quisque facilia factu putat, aequo animo accipit, supra ea veluti ficta pro falsis ducit.
                    </p>
                </div>
                <div type="textpart" subtype="section" n="3"><p><milestone unit="para"/>Sed ego adulescentulus initio sicuti plerique studio ad rem publicam latus sum, ibique mihi multa advorsa fuere. nam pro pudore, pro abstinentia, pro virtute audacia largitio avaritia vigebant.
                    </p>
                </div>
                <div type="textpart" subtype="section" n="4"><p>quae tametsi animus aspernabatur insolens malarum artium, tamen inter tanta vitia imbecilla aetas ambitione corrupta tenebatur; ac me,
                    </p>
                </div>
                <div type="textpart" subtype="section" n="5"><p>quom ab reliquorum malis moribus dissentirem, nihilo minus honoris cupido eadem qua ceteros fama atque invidia vexabat.
                    </p>
                </div>
            </div>
            <div type="textpart" subtype="chapter" n="4">
                <div type="textpart" subtype="section" n="1"><p>igitur ubi animus <pb n="p.5"/> ex multis miseriis atque periculis requievit et mihi reliquam aetatem a re publica procul habendam decrevi, non fuit consilium socordia atque desidia bonum otium conterere, neque vero agrum colundo aut venando, servilibus officiis, intentum aetatem agere;
                    </p>
                </div>
                <div type="textpart" subtype="section" n="2"><p>sed a quo incepto studioque me ambitio mala detinuerat, eodem regressus statui res gestas populi Romani carptim, ut quaeque memoria digna videbantur, perscribere, eo magis quod mihi a spe metu partibus rei publicae animus liber erat.
                    </p>
                </div>
                <div type="textpart" subtype="section" n="3"><p><milestone unit="para"/>Igitur de Catilinae coniuratione quam verissume potero paucis absolvam;
                    </p>
                </div>
                <div type="textpart" subtype="section" n="4"><p>nam id facinus in primis ego memorabile existumo sceleris atque periculi novitate.
                    </p>
                </div>
                <div type="textpart" subtype="section" n="5"><p>de quoius hominis moribus pauca prius explananda sunt, quam initium narrandi faciam.
                    </p>
                </div>
            </div>
            <div type="textpart" subtype="chapter" n="5">
                <div type="textpart" subtype="section" n="1"><p><milestone unit="para"/>L. Catilina, nobili genere natus, fuit magna vi et animi et corporis sed ingenio malo pravoque.
                    </p>
                </div>
                <div type="textpart" subtype="section" n="2"><p>huic ab adulescentia bella intestina caedes rapinae discordia civilis grata fuere, ibique iuventutem suam exercuit.
                    </p>
                </div>
                <div type="textpart" subtype="section" n="3"><p>corpus patiens inediae algoris vigiliae supra quam quoiquam credibile est.
                    </p>
                </div>
                <div type="textpart" subtype="section" n="4"><p>animus audax subdolus varius, quoius rei lubet simulator ac dissimulator, alieni adpetens sui profusus, ardens in cupiditatibus; satis eloquentiae, sapientiae parum.
                    </p>
                </div>
                <div type="textpart" subtype="section" n="5"><p>vastus animus inmoderata incredibilia nimis alta semper cupiebat.
                    </p>
                </div>
                <div type="textpart" subtype="section" n="6"><p>hunc post dominationem <pb n="p.6"/>  L. Sullae lubido maxuma invaserat rei publicae capiundae; neque id quibus modis adsequeretur, dum sibi regnum pararet, quicquam pensi habebat.
                    </p>
                </div>
                <div type="textpart" subtype="section" n="7"><p>agitabatur magis magisque in dies animus ferox inopia rei familiaris et conscientia scelerum, quae utraque iis artibus auxerat, quas supra memoravi.
                    </p>
                </div>
                <div type="textpart" subtype="section" n="8"><p>incitabant praeterea corrupti civitatis mores, quos pessuma ac divorsa inter se mala, luxuria atque avaritia, vexabant.
                    </p>
                </div>
                <div type="textpart" subtype="section" n="9"><p><milestone unit="para"/>Res ipsa hortari videtur, quoniam de moribus civitatis tempus admonuit, supra repetere ac paucis instituta maiorum domi militiaeque, quo modo rem publicam habuerint quantamque reliquerint, ut paulatim inmutata ex pulcherruma atque optuma pessuma ac flagitiosissuma facta sit, disserere.
                    </p>
                </div>
            </div>
            <div type="textpart" subtype="chapter" n="6">
                <div type="textpart" subtype="section" n="1"><p><milestone unit="para"/>Urbem Romam, sicuti ego accepi, condidere atque habuere initio Troiani, qui Aenea duce profugi sedibus incertis vagabantur, cumque iis Aborigines, genus hominum agreste, sine legibus, sine imperio, liberum atque solutum.
                    </p>
                </div>
                <div type="textpart" subtype="section" n="2"><p>hi postquam in una moenia convenere, dispari genere, dissimili lingua, alius alio more viventes, incredibile memoratu est quam facile coaluerint: brevi multitudo dispersa atque vaga concordia civitas facta erat.
                    </p>
                </div>
                <div type="textpart" subtype="section" n="3"><p>sed postquam res eorum civibus moribus agris aucta satis prospera satisque pollens videbatur, sicuti pleraque mortalium habentur, invidia ex opulentia orta est.
                    </p>
                </div>
                <div type="textpart" subtype="section" n="4"><p>igitur reges populique finitumi bello temptare, <pb n="p.7"/> pauci ex amicis auxilio esse: nam ceteri metu perculsi a periculis aberant.
                    </p>
                </div>
                <div type="textpart" subtype="section" n="5"><p>at Romani domi militiaeque intenti festinare, parare, alius alium hortari, hostibus obviam ire, libertatem patriam parentisque armis tegere. post ubi pericula virtute propulerant, sociis atque amicis auxilia portabant, magisque dandis quam accipiundis beneficiis amicitias parabant.
                    </p>
                </div>
                <div type="textpart" subtype="section" n="6"><p>imperium legitumum, nomen imperi regium habebant. delecti, quibus corpus annis infirmum, ingenium sapientia validum erat, rei publicae consultabant: hi vel aetate vel curae similitudine patres appellabantur.
                    </p>
                </div>
                <div type="textpart" subtype="section" n="7"><p>post ubi regium imperium quod initio conservandae libertatis atque augendae rei publicae fuerat, in superbiam dominationemque se convortit, inmutato more annua imperia binosque imperatores sibi fecere: eo modo minume posse putabant per licentiam insolescere animum humanum.
                    </p>
                </div>
            </div>
            <div type="textpart" subtype="chapter" n="7">
                <div type="textpart" subtype="section" n="1"><p><milestone unit="para"/>Sed ea tempestate coepere se quisque magis extollere magisque ingenium in promptu habere.
                    </p>
                </div>
                <div type="textpart" subtype="section" n="2"><p>nam regibus boni quam mali suspectiores sunt, semperque iis aliena virtus formidulosa est.
                    </p>
                </div>
                <div type="textpart" subtype="section" n="3"><p>sed civitas incredibile memoratu est adepta libertate quantum brevi creverit: tanta cupido gloriae incesserat.
                    </p>
                </div>
                <div type="textpart" subtype="section" n="4"><p>iam primum iuventus, simul ac belli patiens erat, in castris per laborem usum militiae discebat, magisque in decoris armis et militaribus equis quam in scortis atque conviviis lubidinem habebant.
                    </p>
                </div>
                <div type="textpart" subtype="section" n="5"><p>igitur talibus viris non labor insolitus, non <pb n="p.8"/> locus ullus asper aut arduos erat, non armatus hostis formidulosus: virtus omnia domuerat.
                    </p>
                </div>
                <div type="textpart" subtype="section" n="6"><p>sed gloriae maxumum certamen inter ipsos erat: se quisque hostem ferire, murum ascendere, conspici, dum tale facinus faceret, properabat. eas divitias, eam bonam famam magnamque nobilitatem putabant. laudis avidi, pecuniae liberales erant; gloriam ingentem, divitias honestas volebant.
                    </p>
                </div>
                <div type="textpart" subtype="section" n="7"><p>memorare possum, quibus in locis maxumas hostium copias populus Romanus parva manu fuderit, quas urbis natura munitas pugnando ceperit, ni ea res longius nos ab incepto traheret.
                    </p>
                </div>
            </div>
            <div type="textpart" subtype="chapter" n="8">
                <div type="textpart" subtype="section" n="1"><p><milestone unit="para"/>Sed profecto fortuna in omni re dominatur; ea res cunctas ex lubidine magis quam ex vero celebrat obscuratque.
                    </p>
                </div>
                <div type="textpart" subtype="section" n="2"><p>Atheniensium res gestae, sicuti ego aestumo, satis amplae magnificaeque fuere, verum aliquanto minores tamen quam fama feruntur.
                    </p>
                </div>
                <div type="textpart" subtype="section" n="3"><p>sed quia provenere ibi scriptorum magna ingenia, per terrarum orbem Atheniensium facta pro maxumis celebrantur.
                    </p>
                </div>
                <div type="textpart" subtype="section" n="4"><p>ita eorum qui fecere virtus tanta habetur, quantum eam verbis potuere extollere praeclara ingenia.
                    </p>
                </div>
                <div type="textpart" subtype="section" n="5"><p>at populo Romano numquam ea copia fuit, quia prudentissumus quisque maxume negotiosus erat, ingenium nemo sine corpore exercebat, optumus quisque facere quam dicere, sua ab <pb n="p.9"/> aliis bene facta laudari quam ipse aliorum narrare malebat.
                    </p>
                </div>
            </div>
            <div type="textpart" subtype="chapter" n="9">
                <div type="textpart" subtype="section" n="1"><p><milestone unit="para"/>Igitur domi militiaeque boni mores colebantur; concordia maxuma, minuma avaritia erat; ius bonumque apud eos non legibus magis quam natura valebat.
                    </p>
                </div>
                <div type="textpart" subtype="section" n="2"><p>iurgia discordias simultates cum hostibus exercebant, cives cum civibus de virtute certabant. in suppliciis deorum magnifici, domi parci, in amicos fideles erant.
                    </p>
                </div>
                <div type="textpart" subtype="section" n="3"><p>duabus his artibus, audacia in bello, ubi pax evenerat aequitate, seque remque publicam curabant.
                    </p>
                </div>
                <div type="textpart" subtype="section" n="4"><p>quarum rerum ego maxuma documenta haec habeo, quod in bello saepius vindicatum est in eos, qui contra imperium in hostem pugnaverant quique tardius revocati proelio excesserant, quam qui signa relinquere aut pulsi loco cedere ausi erant;
                    </p>
                </div>
                <div type="textpart" subtype="section" n="5"><p>in pace vero quod beneficiis magis quam metu imperium agitabant et accepta iniuria ignoscere quam persequi malebant.
                    </p>
                </div>
            </div>
            <div type="textpart" subtype="chapter" n="10">
                <div type="textpart" subtype="section" n="1"><p><milestone unit="para"/>Sed ubi labore atque iustitia res publica crevit, reges magni bello domiti, nationes ferae et populi ingentes vi subacti, Carthago aemula imperi Romani ab stirpe interiit, cuncta maria terraeque patebant, saevire fortuna ac miscere omnia coepit.
                    </p>
                </div>
                <div type="textpart" subtype="section" n="2"><p>qui labores, pericula, dubias atque asperas res facile toleraverant, iis otium divitiaeque, optanda alias, oneri miseriaeque fuere.
                    </p>
                </div>
                <div type="textpart" subtype="section" n="3"><p>igitur primo pecuniae, deinde imperi cupido crevit: ea quasi materies omnium malorum fuere. namque avaritia fidem probitatem ceterasque artis bonas subvortit;
                    </p>
                </div>
                <div type="textpart" subtype="section" n="4"><p>pro his superbiam, crudelitatem, deos neglegere, omnia venalia habere edocuit.
                    </p>
                </div>
                <div type="textpart" subtype="section" n="5"><p>ambitio multos mortalis falsos fieri <pb n="p.10"/> subegit, aliud clausum in pectore aliud in lingua promptum habere, amicitias inimicitiasque non ex re sed ex commodo aestumare, magisque voltum quam ingenium bonum habere.
                    </p>
                </div>
                <div type="textpart" subtype="section" n="6"><p>haec primo paulatim crescere, interdum vindicari; post ubi contagio quasi pestilentia invasit, civitas inmutata, imperium ex iustissumo atque optumo crudele intolerandumque factum.
                    </p>
                </div>
            </div>
            <div type="textpart" subtype="chapter" n="11">
                <div type="textpart" subtype="section" n="1"><p><milestone unit="para"/>Sed primo magis ambitio quam avaritia animos hominum exercebat, quod tamen vitium propius virtutem erat.
                    </p>
                </div>
                <div type="textpart" subtype="section" n="2"><p>nam gloriam honorem imperium bonus et ignavos aeque sibi exoptant; sed ille vera via nititur, huic quia bonae artes desunt, dolis atque fallaciis contendit.
                    </p>
                </div>
                <div type="textpart" subtype="section" n="3"><p>avaritia pecuniae studium habet, quam nemo sapiens concupivit: ea quasi venenis malis inbuta corpus animumque virilem effeminat, semper infinita et insatiabilis est, neque copia neque inopia minuitur.
                    </p>
                </div>
                <div type="textpart" subtype="section" n="4"><p>sed postquam L. Sulla armis recepta re publica bonis initiis malos eventus habuit, rapere omnes, omnes trahere, domum alius alius agros cupere, neque modum neque modestiam victores habere, foeda crudeliaque in civis facinora facere.
                    </p>
                </div>
                <div type="textpart" subtype="section" n="5"><p>huc adcedebat quod L. Sulla exercitum, quem in Asia ductaverat, quo sibi fidum faceret, contra morem maiorum luxuriose nimisque liberaliter habuerat. loca amoena voluptaria facile in otio ferocis militum animos molliverant:
                    </p>
                </div>
                <div type="textpart" subtype="section" n="6"><p>ibi primum insuevit exercitus <pb n="p.11"/> populi Romani amare potare, signa tabulas pictas vasa caelata mirari, ea privatim et publice rapere, delubra spoliare, sacra profanaque omnia polluere.
                    </p>
                </div>
                <div type="textpart" subtype="section" n="7"><p>igitur ii milites, postquam victoriam adepti sunt, nihil reliqui victis fecere.
                    </p>
                </div>
                <div type="textpart" subtype="section" n="8"><p>quippe secundae res sapientium animos fatigant: ne illi corruptis moribus victoriae temperarent.
                    </p>
                </div>
            </div>
            <div type="textpart" subtype="chapter" n="12">
                <div type="textpart" subtype="section" n="1"><p><milestone unit="para"/>Postquam divitiae honori esse coepere et eas gloria imperium potentia sequebatur, hebescere virtus, paupertas probro haberi, innocentia pro malevolentia duci coepit.
                    </p>
                </div>
                <div type="textpart" subtype="section" n="2"><p>igitur ex divitiis iuventutem luxuria atque avaritia cum superbia invasere: rapere consumere, sua parvi pendere aliena cupere, pudorem pudicitiam, divina atque humana promiscua, nihil pensi neque moderati habere.
                    </p>
                </div>
                <div type="textpart" subtype="section" n="3"><p>operae pretium est, quom domos atque villas cognoveris in urbium modum exaedificatas, visere templa deorum, quae nostri maiores religiosissumi mortales fecere.
                    </p>
                </div>
                <div type="textpart" subtype="section" n="4"><p>verum illi delubra deorum pietate, domos suas gloria decorabant, neque victis quicquam praeter iniuriae licentiam eripiebant.
                    </p>
                </div>
                <div type="textpart" subtype="section" n="5"><p>at hi contra, ignavissumi homines, per summum scelus omnia ea sociis adimere, quae fortissumi viri victores reliquerant: proinde quasi iniuriam facere id demum esset imperio uti.
                    </p>
                </div>
            </div>
            <div type="textpart" subtype="chapter" n="13">
                <div type="textpart" subtype="section" n="1"><p>nam quid ea memorem, quae nisi iis qui videre nemini credibilia sunt, a privatis compluribus subvorsos montis, maria <pb n="p.12"/> constrata esse?
                    </p>
                </div>
                <div type="textpart" subtype="section" n="2"><p>quibus mihi videntur ludibrio fuisse divitiae: quippe quas honeste habere licebat, abuti per turpitudinem properabant.
                    </p>
                </div>
                <div type="textpart" subtype="section" n="3"><p>sed lubido stupri ganeae ceterique cultus non minor incesserat: viri muliebria pati, mulieres pudicitiam in propatulo habere; vescendi causa terra marique omnia exquirere; dormire prius quam somni cupido esset; non famem aut sitim, neque frigus neque lassitudinem opperiri, sed ea omnia luxu antecapere.
                    </p>
                </div>
                <div type="textpart" subtype="section" n="4"><p>haec iuventutem, ubi familiares opes defecerant,
                    </p>
                </div>
                <div type="textpart" subtype="section" n="5"><p>ad facinora incendebant: animus inbutus malis artibus haud facile lubidinibus carebat; eo profusius omnibus modis quaestui atque sumptui deditus erat.
                    </p>
                </div>
            </div>
            <div type="textpart" subtype="chapter" n="14">
                <div type="textpart" subtype="section" n="1"><p><milestone unit="para"/>In tanta tamque corrupta civitate Catilina, id quod factu facillumum erat, omnium flagitiorum atque facinorum circum se tamquam stipatorum catervas habebat.
                    </p>
                </div>
                <div type="textpart" subtype="section" n="2"><p>nam quicumque inpudicus adulter ganeo manu ventre pene bona patria laceraverat, quique alienum aes grande conflaverat, quo flagitium aut facinus redimeret,
                    </p>
                </div>
                <div type="textpart" subtype="section" n="3"><p>praeterea omnes undique parricidae sacrilegi convicti iudiciis aut pro factis iudicium timentes, ad hoc quos manus atque lingua periurio aut sanguine civili alebat, postremo omnes quos flagitium egestas conscius animus exagitabat, ii Catilinae proxumi familiaresque erant.
                    </p>
                </div>
                <div type="textpart" subtype="section" n="4"><p>quod si quis etiam a culpa vacuos in amicitiam eius inciderat, cottidiano usu atque illecebris <pb n="p.13"/> facile par similisque ceteris efficiebatur.
                    </p>
                </div>
                <div type="textpart" subtype="section" n="5"><p>sed maxume adulescentium familiaritates adpetebat: eorum animi molles et aetate fluxi dolis haud difficulter capiebantur.
                    </p>
                </div>
                <div type="textpart" subtype="section" n="6"><p>nam ut quoiusque studium ex aetate flagrabat, aliis scorta praebere, aliis canes atque equos mercari; postremo neque sumptui neque modestiae suae parcere, dum illos obnoxios fidosque sibi faceret.
                    </p>
                </div>
                <div type="textpart" subtype="section" n="7"><p>scio fuisse nonnullos, qui ita existumarent iuventutem, quae domum Catilinae frequentabat, parum honeste pudicitiam habuisse; sed ex aliis rebus magis quam quod quoiquam id compertum foret haec fama valebat.
                    </p>
                </div>
            </div>
            <div type="textpart" subtype="chapter" n="15">
                <div type="textpart" subtype="section" n="1"><p><milestone unit="para"/>Iam primum adulescens Catilina multa nefanda stupra fecerat, cum virgine nobili, cum sacerdote Vestae, alia huiusce modi contra ius fasque.
                    </p>
                </div>
                <div type="textpart" subtype="section" n="2"><p>postremo captus amore Aureliae Orestillae, quoius praeter formam nihil umquam bonus laudavit, quod ea nubere illi dubitabat timens privignum adulta aetate, pro certo creditur necato filio vacuam domum scelestis nuptiis fecisse.
                    </p>
                </div>
                <div type="textpart" subtype="section" n="3"><p>quae quidem res mihi in primis videtur causa fuisse facinus maturandi.
                    </p>
                </div>
                <div type="textpart" subtype="section" n="4"><p>namque animus inpurus, dis hominibusque infestus, neque vigiliis neque quietibus sedari poterat: ita conscientia mentem excitam vastabat.
                    </p>
                </div>
                <div type="textpart" subtype="section" n="5"><p>igitur colos ei exanguis, foedi oculi, citus modo modo tardus incessus: prorsus in facie voltuque vecordia inerat.
                    </p>
                </div>
            </div>
            <div type="textpart" subtype="chapter" n="16">
                <div type="textpart" subtype="section" n="1"><p><milestone unit="para"/>Sed iuventutem, quam, ut supra diximus, illexerat, multis modis mala facinora edocebat.
                    </p>
                </div>
                <div type="textpart" subtype="section" n="2"><p>ex illis testis signatoresque falsos commodare; fidem fortunas <pb n="p.14"/> pericula vilia habere; post ubi eorum famam atque pudorem adtriverat, maiora alia imperabat.
                    </p>
                </div>
                <div type="textpart" subtype="section" n="3"><p>si causa peccandi in praesens minus suppetebat, nihilo minus insontis sicuti sontis circumvenire iugulare: scilicet ne per otium torpescerent manus aut animus, gratuito potius malus atque crudelis erat.
                        </p>
                </div>
                <div type="textpart" subtype="section" n="4"><p><milestone unit="para"/>His amicis sociisque confisus Catilina, simul quod aes alienum per omnis terras ingens erat et quod plerique Sullani milites, largius suo usi, rapinarum et victoriae veteris memores civile bellum exoptabant, opprimundae rei publicae consilium cepit.
                    </p>
                </div>
                <div type="textpart" subtype="section" n="5"><p>in Italia nullus exercitus, Cn. Pompeius in extremis terris bellum gerebat; ipsi consulatum petenti magna spes, senatus nihil sane intentus: tutae tranquillaeque res omnes, sed ea prorsus opportuna Catilinae.
                    </p>
                </div>
            </div>
            <div type="textpart" subtype="chapter" n="17">
                <div type="textpart" subtype="section" n="1"><p><milestone unit="para"/>Igitur circiter kalendas Iunias L. Caesare et C. Figulo consulibus primo singulos appellare; hortari alios alios temptare; opes suas, inparatam rem publicam, magna praemia coniurationis docere.
                    </p>
                </div>
                <div type="textpart" subtype="section" n="2"><p>ubi satis explorata sunt quae voluit, in unum omnis convocat, quibus maxuma necessitudo et plurumum audaciae inerat.
                    </p>
                </div>
                <div type="textpart" subtype="section" n="3"><p>eo convenere senatorii ordinis P. Lentulus Sura, P. Autronius, L. Cassius Longinus, C. Cethegus, P. et Ser. Sullae Ser. filii, L. Vargunteius, Q. Annius, M. Porcius Laeca, L. Bestia,
                    </p>
                </div>
                <div type="textpart" subtype="section" n="4"><p>Q. Curius; praeterea ex equestri ordine M. Fulvius Nobilior, L. Statilius, P. Gabinius Capito, C. Cornelius; ad hoc multi ex coloniis et municipiis domi nobiles.
                    </p>
                </div>
                <div type="textpart" subtype="section" n="5"><p>erant praeterea complures paulo occultius consili huiusce participes nobiles, quos magis dominationis spes hortabatur quam inopia aut alia necessitudo.
                    </p>
                </div>
                <div type="textpart" subtype="section" n="6"><p>ceterum iuventus pleraque sed maxume nobilium Catilinae inceptis favebat: quibus in otio vel magnifice <pb n="p.15"/> vel molliter vivere copia erat; incerta pro certis, bellum quam pacem malebant.
                    </p>
                </div>
                <div type="textpart" subtype="section" n="7"><p>fuere item ea tempestate qui crederent M. Licinium Crassum non ignarum eius consili fuisse: quia Cn. Pompeius, invisus ipsi, magnum exercitum ductabat, quoiusvis opes voluisse contra illius potentiam crescere, simul confisum, si coniuratio valuisset, facile apud illos principem se fore.
                    </p>
                </div>
            </div>
            <div type="textpart" subtype="chapter" n="18">
                <div type="textpart" subtype="section" n="1"><p><milestone unit="para"/>Sed antea item coniuravere pauci contra rem publicam, in quibus Catilina fuit.
                    </p>
                </div>
                <div type="textpart" subtype="section" n="2"><p>de qua quam verissume potero dicam. L. Tullo et M'. Lepido consulibus P. Autronius et P. Sulla designati consules legibus ambitus interrogati poenas dederant.
                    </p>
                </div>
                <div type="textpart" subtype="section" n="3"><p>post paulo Catilina pecuniarum repetundarum reus prohibitus erat consulatum petere, quod intra legitumos dies profiteri nequiverat.
                    </p>
                </div>
                <div type="textpart" subtype="section" n="4"><p>erat eodem tempore Cn. Piso, adulescens nobilis, summae audaciae, egens, factiosus, quem ad perturbandam rem publicam inopia atque mali mores stimulabant.
                    </p>
                </div>
                <div type="textpart" subtype="section" n="5"><p>cum hoc Catilina et Autronius circiter Nonas Decembris consilio communicato parabant in Capitolio Kalendis Ianuariis L. Cottam et L. Torquatum consules interficere, ipsi fascibus correptis Pisonem cum exercitu ad optinendas duas Hispanias mittere.
                    </p>
                </div>
                <div type="textpart" subtype="section" n="6"><p>ea re cognita rursus in Nonas Februarias consilium caedis transtulerant.
                    </p>
                </div>
                <div type="textpart" subtype="section" n="7"><p>iam tum non consulibus modo, sed plerisque senatoribus perniciem machinabantur.
                    </p>
                </div>
                <div type="textpart" subtype="section" n="8"><p>quod ni Catilina maturasset pro curia signum sociis dare, eo die post conditam urbem Romam pessumum facinus patratum foret. quia nondum frequentes armati convenerant, ea res consilium diremit.
                    </p>
                </div>
            </div>
            <div type="textpart" subtype="chapter" n="19">
                <div type="textpart" subtype="section" n="1"><p>postea Piso in citeriorem Hispaniam quaestor pro praetore missus est adnitente Crasso, quod eum infestum inimicum Cn. Pompeio cognoverat. neque tamen senatus provinciam invitus dederat,
                    </p>
                </div>
                <div type="textpart" subtype="section" n="2"><p>quippe <pb n="p.16"/> foedum hominem a re publica procul esse volebat, simul quia boni complures praesidium in eo putabant et iam tum potentia Pompei formidulosa erat.
                    </p>
                </div>
                <div type="textpart" subtype="section" n="3"><p>sed is Piso in provincia ab equitibus Hispanis, quos in exercitu ductabat, iter faciens occisus est.
                    </p>
                </div>
                <div type="textpart" subtype="section" n="4"><p>sunt qui ita dicant imperia eius iniusta superba crudelia barbaros nequivisse pati; alii autem,
                    </p>
                </div>
                <div type="textpart" subtype="section" n="5"><p>equites illos, Cn. Pompei veteres fidosque clientis, voluntate eius Pisonem aggressos: numquam Hispanos praeterea tale facinus fecisse, sed imperia saeva multa antea perpessos. nos eam rem in medio relinquemus.
                    </p>
                </div>
                <div type="textpart" subtype="section" n="6"><p>de superiore coniuratione satis dictum.
                    </p>
                </div>
            </div>
            <div type="textpart" subtype="chapter" n="20">
                <div type="textpart" subtype="section" n="1"><p><milestone unit="para"/>Catilina ubi eos, quos paulo ante memoravi, convenisse videt, tametsi, cum singulis multa saepe egerat, tamen in rem fore credens univorsos appellare et cohortari, in abditam partem aedium secedit atque ibi omnibus arbitris procul amotis orationem huiusce modi habuit:
                    </p>
                </div>
                <div type="textpart" subtype="section" n="2"><p><milestone unit="para"/>'Ni virtus fidesque vostra spectata mihi forent, nequiquam opportuna res cecidisset; spes magna, dominatio in manibus frustra fuissent, neque ego per ignaviam aut vana ingenia incerta pro certis captarem.
                    </p>
                </div>
                <div type="textpart" subtype="section" n="3"><p>sed quia multis et magnis tempestatibus vos cognovi fortis fidosque mihi, eo animus ausus est maxumum atque pulcherrumum facinus incipere, simul quia vobis eadem quae mihi bona malaque esse intellexi; nam idem velle atque idem nolle,
                    </p>
                </div>
                <div type="textpart" subtype="section" n="4"><p>ea demum firma amicitia est. <pb n="p.17"/>
                    </p>
                </div>
                <div type="textpart" subtype="section" n="5"><p><milestone unit="para"/>Sed ego quae mente agitavi, omnes iam antea divorsi audistis.
                    </p>
                </div>
                <div type="textpart" subtype="section" n="6"><p>ceterum mihi in dies magis animus accenditur, quom considero, quae condicio vitae futura sit, nisi nosmet ipsi vindicamus in libertatem.
                    </p>
                </div>
                <div type="textpart" subtype="section" n="7"><p>nam postquam res publica in paucorum potentium ius atque dicionem concessit, semper illis reges tetrarchae vectigales esse, populi nationes stipendia pendere; ceteri omnes, strenui boni, nobiles atque ignobiles, volgus fuimus sine gratia, sine auctoritate, iis obnoxii, quibus, si res publica valeret, formidini essemus.
                    </p>
                </div>
                <div type="textpart" subtype="section" n="8"><p>itaque omnis gratia potentia honos divitiae apud illos sunt aut ubi illi volunt; nobis reliquere pericula repulsas iudicia egestatem.
                    </p>
                </div>
                <div type="textpart" subtype="section" n="9"><p>quae quo usque tandem patiemini, o fortissumi viri? nonne emori per virtutem praestat quam vitam miseram atque inhonestam, ubi alienae superbiae ludibrio fueris,
                    </p>
                </div>
                <div type="textpart" subtype="section" n="10"><p>per dedecus amittere? verum enim vero, pro deum atque hominum fidem, victoria in manu nobis est, viget aetas, animus valet; contra illis annis atque divitiis omnia consenuerunt. tantummodo incepto opus est, cetera res expediet.
                    </p>
                </div>
                <div type="textpart" subtype="section" n="11"><p>etenim quis mortalium, quoi virile ingenium est, tolerare potest illis divitias superare, quas profundant in extruendo mari et montibus coaequandis, nobis rem familiarem etiam ad necessaria deesse? illos binas aut amplius domos continuare, nobis larem familiarem nusquam ullum esse?
                    </p>
                </div>
                <div type="textpart" subtype="section" n="12"><p>quom tabulas signa toreumata emunt, nova diruunt, alia aedificant, postremo omnibus modis pecuniam trahunt vexant, tamen summa lubidine divitias suas vincere nequeunt.
                    </p>
                </div>
                <div type="textpart" subtype="section" n="13"><p>at nobis est domi inopia, foris aes alienum, <pb n="p.18"/> mala res, spes multo asperior: denique quid reliqui habemus praeter miseram animam?
                    </p>
                </div>
                <div type="textpart" subtype="section" n="14"><p><milestone unit="para"/>Quin igitur expergiscimini? en illa, illa quam saepe optastis libertas, praeterea divitiae decus gloria in oculis sita sunt; fortuna omnia ea victoribus praemia posuit.
                    </p>
                </div>
                <div type="textpart" subtype="section" n="15"><p>res tempus pericula egestas belli spolia magnifica magis quam oratio mea vos hortantur.
                    </p>
                </div>
                <div type="textpart" subtype="section" n="16"><p>vel imperatore vel milite me utimini: neque animus neque corpus a vobis aberit.
                    </p>
                </div>
                <div type="textpart" subtype="section" n="17"><p>haec ipsa, ut spero, vobiscum una consul agam, nisi forte me animus fallit et vos servire magis quam imperare parati estis.'
                    </p>
                </div>
            </div>
            <div type="textpart" subtype="chapter" n="21">
                <div type="textpart" subtype="section" n="1"><p><milestone unit="para"/>Postquam accepere ea homines, quibus mala abunde omnia erant, sed neque res neque spes bona ulla, tametsi illis quieta movere magna merces videbatur, tamen postulavere plerique, ut proponeret, quae condicio belli foret, quae praemia armis peterent, quid ubique opis aut spei haberent.
                    </p>
                </div>
                <div type="textpart" subtype="section" n="2"><p>tum Catilina polliceri tabulas novas, proscriptionem locupletium, magistratus, sacerdotia, rapinas, alia omnia, quae bellum atque lubido victorum fert;
                    </p>
                </div>
                <div type="textpart" subtype="section" n="3"><p>praeterea esse in Hispania citeriore Pisonem, in Mauretania cum exercitu P. Sittium Nucerinum, consili sui participes; petere consulatum C. Antonium, quem sibi collegam fore speraret, hominem et familiarem et omnibus necessitudinibus circumventum; cum eo se consulem initium agundi facturum.
                    </p>
                </div>
                <div type="textpart" subtype="section" n="4"><p>ad hoc maledictis increpabat omnis bonos, suorum unum quemque nominans laudare: admonebat alium egestatis, alium cupiditatis suae, compluris periculi aut ignominiae, multos victoriae Sullanae, quibus ea praedae fuerat.
                    </p>
                </div>
                <div type="textpart" subtype="section" n="5"><p>postquam omnium animos alacris videt, cohortatus, ut petitionem suam curae haberent, conventum <pb n="p.19"/> dimisit.
                    </p>
                </div>
            </div>
            <div type="textpart" subtype="chapter" n="22">
                <div type="textpart" subtype="section" n="1"><p>fuere ea tempestate qui dicerent Catilinam oratione habita, quom ad ius iurandum popularis sceleris sui adigeret, humani corporis sanguinem vino permixtum in pateris circumtulisse:
                    </p>
                </div>
                <div type="textpart" subtype="section" n="2"><p>inde quom post execrationem omnes degustavissent, sicuti in sollemnibus sacris fieri consuevit, aperuisse consilium suom, atque eo [dict]ita[re] fecisse, quo inter se fidi magis forent alius alii tanti facinoris conscii.
                    </p>
                </div>
                <div type="textpart" subtype="section" n="3"><p>nonnulli ficta et haec et multa praeterea existumabant ab iis, qui Ciceronis invidiam quae postea orta est leniri credebant atrocitate sceleris eorum, qui poenas dederant. nobis ea res pro magnitudine parum comperta est.
                    </p>
                </div>
            </div>
            <div type="textpart" subtype="chapter" n="23">
                <div type="textpart" subtype="section" n="1"><p><milestone unit="para"/>Sed in ea coniuratione fuit Q. Curius, natus haud obscuro loco, flagitiis atque facinoribus coopertus, quem censores senatu probri gratia moverant.
                    </p>
                </div>
                <div type="textpart" subtype="section" n="2"><p>huic homini non minor vanitas inerat quam audacia: neque reticere quae audierat, neque suamet ipse scelera occultare, prorsus neque dicere neque facere quicquam pensi habebat.
                    </p>
                </div>
                <div type="textpart" subtype="section" n="3"><p>erat ei cum Fulvia, muliere nobili, stupri vetus consuetudo. quoi cum minus gratus esset, quia inopia minus largiri poterat, repente glorians maria montisque polliceri coepit et minari interdum ferro, ni sibi obnoxia foret, postremo ferocius agitare quam solitus erat.
                    </p>
                </div>
                <div type="textpart" subtype="section" n="4"><p>at Fulvia insolentiae Curi causa cognita tale periculum rei publicae haud occultum habuit, sed sublato auctore de Catilinae coniuratione quae quoque modo audierat compluribus narravit. <pb n="p.20"/>
                    </p>
                </div>
                <div type="textpart" subtype="section" n="5"><p><milestone unit="para"/>Ea res in primis studia hominum accendit ad consulatum mandandum M. Tullio Ciceroni.
                    </p>
                </div>
                <div type="textpart" subtype="section" n="6"><p>namque antea pleraque nobilitas invidia aestuabat, et quasi pollui consulatum credebant, si eum quamvis egregius homo novos adeptus foret. sed ubi periculum advenit, invidia atque superbia post fuere.
                    </p>
                </div>
            </div>
            <div type="textpart" subtype="chapter" n="24">
                <div type="textpart" subtype="section" n="1"><p>igitur comitiis habitis consules declarantur M. Tullius et C. Antonius. quod factum primo popularis coniurationis concusserat.
                    </p>
                </div>
                <div type="textpart" subtype="section" n="2"><p>neque tamen Catilinae furor minuebatur, sed in dies plura agitare: arma per Italiam locis opportunis parare, pecuniam sua aut amicorum fide sumptam mutuam Faesulas ad Manlium quendam portare, qui postea princeps fuit belli faciundi.
                    </p>
                </div>
                <div type="textpart" subtype="section" n="3"><p>ea tempestate plurumos quoiusque generis homines adscivisse sibi dicitur, mulieres etiam aliquot, quae primo ingentis sumptus stupro corporis toleraverant, post ubi aetas tantummodo quaestui neque luxuriae modum fecerat, aes alienum grande conflaverant.
                    </p>
                </div>
                <div type="textpart" subtype="section" n="4"><p>per eas se Catilina credebat posse servitia urbana sollicitare, urbem incendere, viros earum vel adiungere sibi vel interficere.
                    </p>
                </div>
            </div>
            <div type="textpart" subtype="chapter" n="25">
                <div type="textpart" subtype="section" n="1"><p><milestone unit="para"/>Sed in iis erat Sempronia, quae multa saepe virilis audaciae facinora commiserat.
                    </p>
                </div>
                <div type="textpart" subtype="section" n="2"><p>haec mulier genere atque forma, praeterea viro liberis satis fortunata fuit; litteris Graecis Latinis docta, psallere [et] saltare <pb n="p.21"/> elegantius quam necesse est probae, multa alia, quae instrumenta luxuriae sunt.
                    </p>
                </div>
                <div type="textpart" subtype="section" n="3"><p>sed ei cariora semper omnia quam decus atque pudicitia fuit; pecuniae an famae minus parceret, haud facile discerneres; lubido sic accensa, ut saepius peteret viros quam peteretur.
                    </p>
                </div>
                <div type="textpart" subtype="section" n="4"><p>sed ea saepe antehac fidem prodiderat, creditum abiuraverat, caedis conscia fuerat: luxuria atque inopia praeceps abierat.
                    </p>
                </div>
                <div type="textpart" subtype="section" n="5"><p>verum ingenium eius haud absurdum: posse versus facere, iocum movere, sermone uti vel modesto vel molli vel procaci; prorsus multae facetiae multusque lepos inerat.
                    </p>
                </div>
            </div>
            <div type="textpart" subtype="chapter" n="26">
                <div type="textpart" subtype="section" n="1"><p><milestone unit="para"/>His rebus conparatis Catilina nihilo minus in proxumum annum consulatum petebat, sperans, si designatus foret, facile se ex voluntate Antonio usurum. neque interea quietus erat, sed omnibus modis insidias parabat Ciceroni.
                    </p>
                </div>
                <div type="textpart" subtype="section" n="2"><p>neque illi tamen ad cavendum dolus aut astutiae deerant.
                    </p>
                </div>
                <div type="textpart" subtype="section" n="3"><p>namque a principio' consulatus sui multa pollicendo per Fulviam effecerat, ut Q. Curius, de quo paulo ante memoravi, consilia Catilinae sibi proderet;
                    </p>
                </div>
                <div type="textpart" subtype="section" n="4"><p>ad hoc collegam suom Antonium pactione provinciae perpulerat, ne contra rem publicam sentiret; circum se praesidia amicorum atque clientium occulte habebat.
                    </p>
                </div>
                <div type="textpart" subtype="section" n="5"><p>postquam dies comitiorum venit et Catilinae neque petitio neque insidiae quas consulibus in campo fecerat prospere cessere, constituit bellum facere et extrema omnia experiri, quoniam quae occulte temptaverat aspera foedaque evenerant.
                    </p>
                </div>
            </div>
            <div type="textpart" subtype="chapter" n="27">
                <div type="textpart" subtype="section" n="1"><p><milestone unit="para"/>Igitur C. Manlium Faesulas atque in eam partem Etruriae, Septimium quendam Camertem in agrum Picenum, C. Iulium in Apuliam dimisit, praeterea alium <pb n="p.22"/> alio, quem ubique opportunum sibi fore credebat.
                    </p>
                </div>
                <div type="textpart" subtype="section" n="2"><p>interea Romae multa simul moliri: consulibus insidias tendere, parare incendia, opportuna loca armatis hominibus obsidere; ipse cum telo esse, item alios iubere, hortari uti semper intenti paratique essent; dies noctisque festinare, vigilare, neque insomniis neque labore fatigari.
                    </p>
                </div>
                <div type="textpart" subtype="section" n="3"><p>postremo, ubi multa agitanti nihil procedit, rursus intempesta nocte coniurationis principes convocat per M. Porcium Laecam,
                    </p>
                </div>
                <div type="textpart" subtype="section" n="4"><p>ibique multa de ignavia eorum questus docet se Manlium praemisisse ad eam multitudinem, quam ad capiunda arma paraverat, item alios in alia loca opportuna, qui initium belli facerent, seque ad exercitum proficisci cupere, si prius Ciceronem oppressisset: eum suis consiliis multum officere.
                    </p>
                </div>
            </div>
            <div type="textpart" subtype="chapter" n="28">
                <div type="textpart" subtype="section" n="1"><p>igitur perterritis ac dubitantibus ceteris C. Cornelius eques Romanus operam suam pollicitus et cum eo L. Vargunteius senator constituere ea nocte paulo post cum armatis hominibus sicuti salutatum introire ad Ciceronem ac de inproviso domi suae inparatum confodere.
                    </p>
                </div>
                <div type="textpart" subtype="section" n="2"><p>Curius ubi intellegit, quantum periculum consuli inpendeat, propere per Fulviam Ciceroni dolum qui parabatur enuntiat.
                    </p>
                </div>
                <div type="textpart" subtype="section" n="3"><p>ita illi ianua prohibiti tantum facinus frustra susceperant.
                    </p>
                </div>
                <div type="textpart" subtype="section" n="4"><p><milestone unit="para"/>Interea Manlius in Etruria plebem sollicitare, egestate simul ac dolore iniuriae novarum rerum cupidam, quod Sullae dominatione agros bonaque omnia amiserat, praeterea latrones quoiusque generis, quorum in ea regione magna copia erat, nonnullos ex Sullanis coloniis, quibus lubido atque luxuria ex magnis rapinis nihil reliqui fecerant.
                    </p>
                </div>
            </div>
            <div type="textpart" subtype="chapter" n="29">
                <div type="textpart" subtype="section" n="1"><p><milestone unit="para"/>Ea cum Ciceroni nuntiarentur, ancipiti malo permotus, quod neque urbem ab insidiis privato consilio longius tueri poterat neque, exercitus Manli quantus aut quo consilio foret, satis compertum habebat, rem ad <pb n="p.23"/> senatum refert, iam antea volgi rumoribus exagitatam. itaque,
                    </p>
                </div>
                <div type="textpart" subtype="section" n="2"><p>quod plerumque in atroci negotio solet, senatus decrevit, darent operam consules, ne quid res publica detrimenti caperet.
                    </p>
                </div>
                <div type="textpart" subtype="section" n="3"><p>ea potestas per senatum more Romano magistratui maxuma permittitur: exercitum parare, bellum gerere, coercere omnibus modis socios atque civis, domi militiaeque imperium atque iudicium summum habere; aliter sine populi iussu nullius earum rerum consuli ius est.
                    </p>
                </div>
            </div>
            <div type="textpart" subtype="chapter" n="30">
                <div type="textpart" subtype="section" n="1"><p><milestone unit="para"/>Post paucos dies L. Saenius senator in senatu litteras recitavit, quas Faesulis adlatas sibi dicebat, in quibus scriptum erat C. Manlium arma cepisse cum magna multitudine ante diem VI Kalendas Novembris. simul,
                    </p>
                </div>
                <div type="textpart" subtype="section" n="2"><p>id quod in tali re solet, alii portenta atque prodigia nuntiabant, alii conventus fieri, arma portari, Capuae atque in Apulia servile bellum moveri.
                    </p>
                </div>
                <div type="textpart" subtype="section" n="3"><p>igitur senati decreto Q. Marcius Rex Faesulas, Q. Metellus Creticus in Apuliam
                    </p>
                </div>
                <div type="textpart" subtype="section" n="4"><p>circumque ea loca missi — hi utrique ad urbem imperatores erant, impediti ne triumpharent calumnia paucorum, quibus omnia honesta atque inhonesta vendere mos erat —,
                    </p>
                </div>
                <div type="textpart" subtype="section" n="5"><p>sed praetores Q. Pompeius Rufus Capuam, Q. Metellus Celer in agrum Picenum, iisque permissum, uti pro tempore atque periculo exercitum conpararent.
                    </p>
                </div>
                <div type="textpart" subtype="section" n="6"><p>ad hoc, si quis indicavisset de coniuratione, quae contra rem publicam facta erat, praemium servo libertatem et sestertia centum, libero inpunitatem eius rei et sestertia ducenta [milia],
                    </p>
                </div>
                <div type="textpart" subtype="section" n="7"><p>itemque decrevere, uti gladiatoriae familiae Capuam et in cetera municipia distribuerentur pro quoiusque opibus, Romae <pb n="p.24"/> per totam urbem vigiliae haberentur iisque minores magistratus praeessent.
                    </p>
                </div>
            </div>
            <div type="textpart" subtype="chapter" n="31">
                <div type="textpart" subtype="section" n="1"><p><milestone unit="para"/>Quis rebus permota civitas atque inmutata urbis facies erat. ex summa laetitia atque lascivia, quae diuturna quies pepererat,
                    </p>
                </div>
                <div type="textpart" subtype="section" n="2"><p>repente omnis tristitia invasit: festinare, trepidare, neque loco neque homini quoiquam satis credere, neque bellum gerere neque pacem habere, suo quisque metu pericula metiri.
                    </p>
                </div>
                <div type="textpart" subtype="section" n="3"><p>ad hoc mulieres, quibus rei publicae magnitudine belli timor insolitus incesserat, adflictare sese, manus supplices ad caelum tendere, miserari parvos liberos, rogitare omnia, omni rumore pavere, adripere omnia superbia atque deliciis omissis, sibi patriaeque diffidere.
                    </p>
                </div>
                <div type="textpart" subtype="section" n="4"><p><milestone unit="para"/>At Catilinae crudelis animus eadem illa movebat, tametsi praesidia parabantur et ipse lege Plautia interrogatus erat ab L. Paulo.
                    </p>
                </div>
                <div type="textpart" subtype="section" n="5"><p>postremo dissimulandi causa aut sui expurgandi, sicut iurgio lacessitus foret, in senatum venit.
                    </p>
                </div>
                <div type="textpart" subtype="section" n="6"><p>tum M. Tullius consul, sive praesentiam eius timens sive ira conmotus, orationem habuit luculentam atque utilem rei publicae, quam postea scriptam edidit.
                    </p>
                </div>
                <div type="textpart" subtype="section" n="7"><p>sed ubi ille adsedit, Catilina, ut erat paratus ad dissimulanda omnia, demisso voltu, voce supplici postulare a patribus coepit, ne quid de se temere crederent: ea familia ortum, ita se ab adulescentia vitam instituisse, ut omnia bona in spe haberet; ne existumarent sibi, patricio homini, quoius ipsius atque maiorum pluruma beneficia in plebem Romanam essent, perdita re publica opus esse, quom eam servaret M. Tullius, inquilinus civis urbis Romae.
                    </p>
                </div>
                <div type="textpart" subtype="section" n="8"><p>ad hoc male dicta alia <pb n="p.25"/> quom adderet, obstrepere omnes, hostem atque parricidam vocare.
                    </p>
                </div>
                <div type="textpart" subtype="section" n="9"><p>tum ille furibundus 'quoniam quidem circumventus' inquit 'ab inimicis praeceps agor,
                    </p>
                </div>
            </div>
            <div type="textpart" subtype="chapter" n="32">
                <div type="textpart" subtype="section" n="1"><p>incendium meum ruina restinguam.' deinde se ex curia domum proripuit. ibi multa ipse secum volvens, quod neque insidiae consuli procedebant et ab incendio intellegebat urbem vigiliis munitam, optumum factu credens exercitum augere ac, prius quam legiones scriberentur, multa antecapere, quae bello usui forent, nocte intempesta cum paucis in Manliana castra profectus est.
                    </p>
                </div>
                <div type="textpart" subtype="section" n="2"><p>sed Cethego atque Lentulo ceterisque, quorum cognoverat promptam audaciam, mandat, quibus rebus possent, opes factionis confirment, insidias consuli maturent, caedem incendia aliaque belli facinora parent: sese propediem cum magno exercitu ad urbem accessurum.
                    </p>
                </div>
                <div type="textpart" subtype="section" n="3"><p><milestone unit="para"/>Dum haec Romae geruntur, C. Manlius ex suo numero legatos ad Marcium Regem mittit cum mandatis huiusce modi:
                    </p>
                </div>
            </div>
            <div type="textpart" subtype="chapter" n="33">
                <div type="textpart" subtype="section" n="1"><p><milestone unit="para"/>'Deos hominesque testamur, imperator, nos arma neque contra patriam cepisse neque quo periculum aliis faceremus, sed uti corpora nostra ab iniuria tuta forent, qui miseri, egentes violentia atque crudelitate faeneratorum plerique patria, sed omnes fama atque fortunis expertes sumus. neque quoiquam nostrum licuit more maiorum lege uti neque amisso patrimonio liberum corpus habere: tanta saevitia faeneratorum atque praetoris fuit.
                    </p>
                </div>
                <div type="textpart" subtype="section" n="2"><p>saepe maiores vostrum, miseriti plebis Romanae, decretis suis inopiae eius opitulati sunt, ac novissume memoria nostra propter magnitudinem aeris alieni volentibus omnibus bonis argentum aere solutum est. <pb n="p.26"/>
                    </p>
                </div>
                <div type="textpart" subtype="section" n="3"><p>saepe ipsa plebs, aut dominandi studio permota aut superbia magistratuum, armata a patribus secessit.
                    </p>
                </div>
                <div type="textpart" subtype="section" n="4"><p>at nos non imperium neque divitias petimus, quarum rerum causa bella atque certamina omnia inter mortalis sunt, sed libertatem, quam nemo bonus nisi cum anima simul amittit.
                    </p>
                </div>
                <div type="textpart" subtype="section" n="5"><p>te atque senatum obtestamur, consulatis miseris civibus, legis praesidium quod iniquitas praetoris eripuit restituatis, neve nobis eam neccessitudinem inponatis, ut quaeramus, quonam modo maxume ulti sanguinem nostrum pereamus.'
                    </p>
                </div>
            </div>
            <div type="textpart" subtype="chapter" n="34">
                <div type="textpart" subtype="section" n="1"><p><milestone unit="para"/>Ad haec Q. Marcius respondit, si quid ab senatu petere vellent, ab armis discedant, Romam supplices proficiscantur: ea mansuetudine atque misericordia senatum populi Romani semper fuisse, ut nemo umquam ab eo frustra auxilium petiverit.
                    </p>
                </div>
                <div type="textpart" subtype="section" n="2"><p><milestone unit="para"/>At Catilina ex itinere plerisque consularibus, praeterea optumo quoique litteras mittit: se falsis criminibus circumventum, quoniam factioni inimicorum resistere nequiverit, fortunae cedere, Massiliam in exilium proficisci, non quo sibi tanti sceleris conscius esset, sed uti res publica quieta foret neve ex sua contentione seditio oreretur.
                    </p>
                </div>
                <div type="textpart" subtype="section" n="3"><p>ab his longe divorsas litteras Q. Catulus in senatu recitavit, quas sibi nomine Catilinae redditas dicebat. earum exemplum infra scriptum est.
                    </p>
                </div>
            </div>
            <div type="textpart" subtype="chapter" n="35">
                 <div type="textpart" subtype="section" n="1"><p><milestone unit="para"/>'L. Catilina Q. Catulo. Egregia tua fides, re cognita, grata mihi magnis in meis periculis, fiduciam commendationi meae tribuit.
                    </p>
                 </div>
                <div type="textpart" subtype="section" n="2"><p>quam ob rem defensionem in novo consilio non statui parare: satisfactionem ex nulla conscientia de culpa proponere decrevi, quam me dius fidius veram licet cognoscas.
                    </p>
                </div>
                <div type="textpart" subtype="section" n="3"><p>iniuriis contumeliisque concitatus, quod fructu laboris industriaeque meae <pb n="p.27"/> privatus statum dignitatis non obtinebam, publicam miserorum causam pro mea consuetudine suscepi, non quin aes alienum meis nominibus ex possessionibus solvere non possem — et alienis nominibus liberalitas Orestillae suis filiaeque copiis persolveret — sed quod non dignos homines honore honestatos videbam meque falsa suspicione alienatum esse sentiebam.
                    </p>
                </div>
                <div type="textpart" subtype="section" n="4"><p>hoc nomine satis honestas pro meo casu spes reliquae dignitatis conservandae sum secutus.
                    </p>
                </div>
                <div type="textpart" subtype="section" n="5"><p>plura quom scribere vellem, nuntiatum est vim mihi parari.
                    </p>
                </div>
                <div type="textpart" subtype="section" n="6"><p>nunc Orestillam commendo tuaeque fidei trado; eam ab iniuria defendas, per liberos tuos rogatus. haveto.'
                    </p>
                </div>
            </div>
            <div type="textpart" subtype="chapter" n="36">
                <div type="textpart" subtype="section" n="1"><p><milestone unit="para"/>Sed ipse paucos dies conmoratus apud C. Flaminium in agro Arretino, dum vicinitatem antea sollicitatam armis exornat, cum fascibus atque aliis imperi insignibus in castra ad Manlium contendit.
                    </p>
                </div>
                <div type="textpart" subtype="section" n="2"><p>haec ubi Romae comperta sunt, senatus Catilinam et Manlium hostis iudicat, ceterae multitudini diem statuit, ante quam sine fraude liceret ab armis discedere praeter rerum capitalium condemnatis.
                    </p>
                </div>
                <div type="textpart" subtype="section" n="3"><p>praeterea decernit, uti consules dilectum habeant, Antonius cum exercitu Catilinam persequi maturet, Cicero urbi praesidio sit.
                    </p>
                </div>
                <div type="textpart" subtype="section" n="4"><p><milestone unit="para"/>Ea tempestate mihi imperium populi Romani multo maxume miserabile visum est. quoi quom ad occasum ab ortu solis omnia domita armis parerent, domi otium atque divitiae, quae prima mortales putant, adfluerent, fuere tamen cives, qui seque remque publicam <pb n="p.28"/> obstinatis animis perditum irent.
                    </p>
                </div>
                <div type="textpart" subtype="section" n="5"><p>namque duobus senati decretis ex tanta multitudine neque praemio inductus coniurationem patefecerat neque ex castris Catilinae quisquam omnium discesserat: tanta vis morbi atque uti tabes plerosque civium animos invaserat.
                    </p>
                </div>
            </div>
            <div type="textpart" subtype="chapter" n="37">
                <div type="textpart" subtype="section" n="1"><p>neque solum illis aliena mens erat, qui conscii coniurationis fuerant, sed omnino cuncta plebes novarum rerum studio Catilinae incepta probabat.
                    </p>
                </div>
                <div type="textpart" subtype="section" n="2"><p>id adeo more suo videbatur facere.
                    </p>
                </div>
                <div type="textpart" subtype="section" n="3"><p>nam semper in civitate, quibus opes nullae sunt, bonis invident, malos extollunt, vetera odere, nova exoptant, odio suarum rerum mutari omnia student, turba atque seditionibus sine cura aluntur, quoniam egestas facile habetur sine damno.
                    </p>
                </div>
                <div type="textpart" subtype="section" n="4"><p>sed urbana plebes, ea vero praeceps erat de multis causis.
                    </p>
                </div>
                <div type="textpart" subtype="section" n="5"><p>primum omnium qui ubique probro atque petulantia maxume praestabant, item alii per dedecora patrimoniis amissis, postremo omnes quos flagitium aut facinus domo expulerat, ii Romam sicut in sentinam confluxerant.
                    </p>
                </div>
                <div type="textpart" subtype="section" n="6"><p>deinde multi memores Sullanae victoriae, quod ex gregariis militibus alios senatores videbant, alios ita divites, ut regio victu atque cultu aetatem agerent, sibi quisque, si in armis foret, ex victoria talia sperabat.
                    </p>
                </div>
                <div type="textpart" subtype="section" n="7"><p>praeterea iuventus, quae in agris manuum mercede inopiam toleraverat, privatis atque publicis largitionibus excita urbanum otium ingrato labori praetulerat. eos atque alios omnis malum publicum alebat.
                    </p>
                </div>
                <div type="textpart" subtype="section" n="8"><p>quo minus mirandum est homines egentis, malis moribus, maxuma spe rei publicae iuxta ac sibi consuluisse.
                    </p>
                </div>
                <div type="textpart" subtype="section" n="9"><p>praeterea, quorum victoria Sullae parentes proscripti, bona erepta, ius <pb n="p.29"/> libertatis inminutum erat, haud sane alio animo belli eventum expectabant.
                    </p>
                </div>
                <div type="textpart" subtype="section" n="10"><p>ad hoc quicumque aliarum atque senatus partium erant, conturbari rem publicam quam minus valere ipsi malebant.
                    </p>
                </div>
                <div type="textpart" subtype="section" n="11"><p>id ad eo malum multos post annos in civitatem revorterat.
                    </p>
                </div>
            </div>
            <div type="textpart" subtype="chapter" n="38">
                <div type="textpart" subtype="section" n="1"><p>nam postquam Cn. Pompeio et M. Crasso consulibus tribunicia postestas restituta est, homines adulescentes summam potestatem nacti, quibus aetas animusque ferox erat, coepere senatum criminando plebem exagitare, dein largiundo atque pollicitando magis incendere, ita ipsi clari potentesque fieri.
                    </p>
                </div>
                <div type="textpart" subtype="section" n="2"><p>contra eos summa ope nitebatur pleraque nobilitas senatus specie pro sua magnitudine. namque, uti paucis verum absolvam,
                    </p>
                </div>
                <div type="textpart" subtype="section" n="3"><p>post illa tempora quicumque rem publicam agitavere, honestis nominibus, alii sicuti populi iura defenderent, pars quo senatus auctoritas maxuma foret, bonum publicum simulantes pro sua quisque potentia certabant.
                    </p>
                </div>
                <div type="textpart" subtype="section" n="4"><p>neque illis modestia neque modus contentionis erat: utrique victoriam crudeliter exercebant.
                    </p>
                </div>
            </div>
            <div type="textpart" subtype="chapter" n="39">
                <div type="textpart" subtype="section" n="1"><p>sed postquam Cn. Pompeius ad bellum maritumum atque Mithridaticum missus est, plebis opes inminutae, paucorum potentia crevit.
                    </p>
                </div>
                <div type="textpart" subtype="section" n="2"><p>ii magistratus, provincias aliaque omnia tenere; ipsi innoxii, florentes, sine metu aetatem agere ceterosque iudiciis terrere, quo plebem in magistratu placidius tractarent.
                    </p>
                </div>
                <div type="textpart" subtype="section" n="3"><p>sed ubi primum dubiis rebus novandi[s] spes oblata est, vetus certamen animos eorum adrexit.
                    </p>
                </div>
                <div type="textpart" subtype="section" n="4"><p>quod si primo proelio Catilina superior aut aequa manu discessisset, profecto magna clades atque calamitas rem publicam oppressisset, neque illis, qui victoriam adepti forent, diutius ea uti licuisset, quin defessis et exanguibus qui plus posset imperium atque libertatem extorqueret.
                    </p>
                </div>
                <div type="textpart" subtype="section" n="5"><p>fuere tamen extra coniurationem complures, qui ad Catilinam initio profecti sunt. in iis erat Fulvius, senatoris filius, quem retractum ex itinere parens necari iussit.
                    </p>
                </div>
                <div type="textpart" subtype="section" n="6"><p><milestone unit="para"/>Isdem temporibus Romae Lentulus, sicuti Catilina <pb n="p.30"/> praeceperat, quoscumque moribus aut fortuna novis rebus idoneos credebat, aut per se aut per alios sollicitabat, neque solum civis sed quoiusque modi genus hominum, quod modo bello usui foret.
                    </p>
                </div>
            </div>
            <div type="textpart" subtype="chapter" n="40">
                <div type="textpart" subtype="section" n="1"><p>igitur P. Umbreno quoidam negotium dat, uti legatos Allobrogum requirat eosque, si possit, inpellat ad societatem belli, existumans publice privatimque aere alieno oppresses, praeterea quod natura gens Gallica bellicosa esset, facile eos ad tale consilium adduci posse.
                    </p>
                </div>
                <div type="textpart" subtype="section" n="2"><p>Umbrenus quod in Gallia negotiatus erat, plerisque principibus civitatium notus erat atque eos noverat. itaque sine mora, ubi primum legatos in foro conspexit, percontatus pauca de statu civitatis et quasi dolens eius casum requirere coepit, quem exitum tantis malis sperarent.
                    </p>
                </div>
                <div type="textpart" subtype="section" n="3"><p>postquam illos videt queri de avaritia magistratuum, accusare senatum, quod in eo auxili nihil esset, miseriis suis remedium mortem expectare, 'at ego' inquit 'vobis, si modo viri esse voltis, rationem ostendam, qua tanta ista mala effugiatis'.
                    </p>
                </div>
                <div type="textpart" subtype="section" n="4"><p>haec ubi dixit, Allobroges in maxumam spem adducti Umbrenum orare, ut sui misereretur: nihil tam asperum neque tam difficile esse, quod non cupidissume facturi essent, dum ea res civitatem aere alieno liberaret.
                    </p>
                </div>
                <div type="textpart" subtype="section" n="5"><p>ille eos in domum D. Bruti perducit, quod foro propinqua erat neque aliena consili propter Semproniam; nam tum Brutus ab Roma aberat.
                    </p>
                </div>
                <div type="textpart" subtype="section" n="6"><p>praeterea Gabinium arcessit, quo maior auctoritas sermoni inesset. eo praesente coniurationem aperit, nominat socios, praeterea multos quoiusque generis innoxios, quo legatis animus amplior esset. deinde eos pollicitos operam suam domum dimittit.
                    </p>
                </div>
            </div>
            <div type="textpart" subtype="chapter" n="41">
                <div type="textpart" subtype="section" n="1"><p>sed Allobroges diu in incerto habuere, quidnam consili caperent.
                    </p>
                </div>
                <div type="textpart" subtype="section" n="2"><p>in altera parte erat aes alienum, studium belli, magna <pb n="p.31"/> merces in spe victoriae; at in altera maiores opes, tuta consilia, pro incerta spe certa praemia.
                    </p>
                </div>
                <div type="textpart" subtype="section" n="3"><p>haec illis volventibus tandem vicit fortuna rei publicae.
                    </p>
                </div>
                <div type="textpart" subtype="section" n="4"><p>itaque Q. Fabio Sangae, quoius patrocinio civitas plurumum utebatur, rem omnem, uti cognoverant, aperiunt.
                    </p>
                </div>
                <div type="textpart" subtype="section" n="5"><p>Cicero per Sangam consilio cognito legatis praecipit, ut studium coniurationis vehementer simulent, ceteros adeant, bene polliceantur dentque operam, uti eos quam maxume manufestos habeant.
                    </p>
                </div>
            </div>
            <div type="textpart" subtype="chapter" n="42">
                <div type="textpart" subtype="section" n="1"><p><milestone unit="para"/>Isdem fere temporibus in Gallia citeriore atque ulteriore, item in agro Piceno, Bruttio, Apulia motus erat.
                    </p>
                </div>
                <div type="textpart" subtype="section" n="2"><p>namque illi, quos ante Catilina dimiserat, inconsulte ac veluti per dementiam cuncta simul agebant. nocturnis consiliis, armorum atque telorum portationibus, festinando, agitando omnia plus timoris quam periculi effecerant.
                    </p>
                </div>
                <div type="textpart" subtype="section" n="3"><p>ex eo numero compluris Q. Metellus Celer praetor ex senatus consulto causa cognita in vincula coniecerat, item in citeriore Gallia C. Murena, qui ei provinciae legatus praeerat.
                    </p>
                </div>
            </div>
            <div type="textpart" subtype="chapter" n="43">
                <div type="textpart" subtype="section" n="1"><p><milestone unit="para"/>At Romae Lentulus cum ceteris, qui principes coniurationis erant, paratis ut videbatur magnis copiis constituerant, uti, quom Catilina in agrum Aefulanum cum exercitu venisset, L. Bestia tribunus plebis contione habita quereretur de actionibus Ciceronis bellique gravissumi invidiam optumo consuli inponeret: eo signo proxuma nocte cetera multitude coniurationis suom quisque negotium exequeretur.
                    </p>
                </div>
                <div type="textpart" subtype="section" n="2"><p>sed ea divisa hoc modo dicebantur: Statilius et Gabinius uti cum magna manu duodecim simul opportuna loca urbis incenderent, quo tumultu facilior aditus ad consulem ceterosque, quibus insidiae parabantur, fieret; Cethegus Ciceronis ianuam obsideret eumque vi aggrederetur; alius autem alium, <pb n="p.32"/> sed filii familiarum, quorum ex nobilitate maxuma pars erat, parentis interficerent; simul caede et incendio perculsis omnibus ad Catilinam erumperent.
                    </p>
                </div>
                <div type="textpart" subtype="section" n="3"><p>inter haec parata atque decreta Cethegus semper querebatur de ignavia sociorum: illos dubitando et dies prolatando magnas opportunitates corrumpere; facto, non consulto in tali periculo opus esse, seque, si pauci adiuvarent, languentibus aliis impetum in curiam facturum.
                    </p>
                </div>
                <div type="textpart" subtype="section" n="4"><p>natura ferox, vehemens, manu promptus erat, maxumum bonum in celeritate putabat.
                    </p>
                </div>
            </div>
            <div type="textpart" subtype="chapter" n="44">
                <div type="textpart" subtype="section" n="1"><p><milestone unit="para"/>Sed Allobroges ex praecepto Ciceronis per Gabinium ceteros conveniunt. ab Lentulo, Cethego, Statilio, item Cassio postulant ius iurandum, quod signatum ad civis perferant: aliter haud facile eos ad tantum negotium inpelli posse.
                    </p>
                </div>
                <div type="textpart" subtype="section" n="2"><p>ceteri nihil suspicantes dant, Cassius semet eo brevi venturum pollicetur ac paulo ante legatos ex urbe proficiscitur.
                    </p>
                </div>
                <div type="textpart" subtype="section" n="3"><p>Lentulus cum iis T. Volturcium quendam Crotoniensem mittit, ut Allobroges, prius quam domum pergerent, cum Catilina data atque accepta fide societatem confirmarent.
                    </p>
                </div>
                <div type="textpart" subtype="section" n="4"><p>ipse Volturcio litteras ad Catilinam dat, quarum exemplum infra scriptum est.
                    </p>
                </div>
                <div type="textpart" subtype="section" n="5"><p><milestone unit="para"/>'Qui sim, ex eo, quem ad te misi, cognosces. fac cogites, in quanta calamitate sis, et memineris te virum esse. consideres, quid tuae rationes postulent. auxilium petas ab omnibus, etiam ab infumis.'
                    </p>
                </div>
                <div type="textpart" subtype="section" n="6"><p><milestone unit="para"/>Ad hoc mandata verbis dat: quom ab senatu hostis iudicatus sit, quo consilio servitia repudiet? in urbe parata esse quae iusserit.: ne cunctetur ipse propius adcedere.
                    </p>
                </div>
            </div>
            <div type="textpart" subtype="chapter" n="45">
                <div type="textpart" subtype="section" n="1"><p>his rebus ita actis, constituta nocte qua proficiscerentur Cicero per legatos cuncta edoctus L. Valerio Flacco et C. Pomptino praetoribus imperat, ut in ponte <pb n="p.33"/> Mulvio per insidias Allobrogum comitatus deprehendant. rem omnem aperit, quoius gratia mittebantur; cetera, uti facto opus sit, ita agant permittit.
                    </p>
                </div>
                <div type="textpart" subtype="section" n="2"><p>illi, homines militares, sine tumultu praesidiis conlocatis, sicuti praeceptum erat, occulte pontem obsidunt.
                    </p>
                </div>
                <div type="textpart" subtype="section" n="3"><p>postquam ad id loci legati cum Volturcio venerunt et simul utrimque clamor exortus est, Galli cito cognito consilio sine mora praetoribus se tradunt,
                    </p>
                </div>
                <div type="textpart" subtype="section" n="4"><p>Volturcius primo cohortatus ceteros gladio se a multitudine defendit, deinde, ubi a legatis desertus est, multa prius de salute sua Pomptinum obtestatus, quod ei notus erat, postremo timidus ac vitae diffidens velut hostibus sese praetoribus dedit.
                    </p>
                </div>
            </div>
            <div type="textpart" subtype="chapter" n="46">
                <div type="textpart" subtype="section" n="1"><p><milestone unit="para"/>Quibus rebus confectis omnia propere per nuntios consuli declarantur.
                    </p>
                </div>
                <div type="textpart" subtype="section" n="2"><p>at illum ingens cura atque laetitia simul occupavere. nam laetabatur intellegens coniuratione patefacta civitatem periculis ereptam esse; porro autem anxius erat dubitans, in maxumo scelere tantis civibus deprehensis quid facto opus esset: poenam illorum sibi oneri,inpunitatem perdundae rei publicae fore credebat.
                    </p>
                </div>
                <div type="textpart" subtype="section" n="3"><p>igitur confirmato animo vocari ad sese iubet Lentulum,Cethegum, Statilium, Gabinium itemque Caeparium Terracinensem, qui in Apuliam ad concitanda servitia proficisci parabat.
                    </p>
                </div>
                <div type="textpart" subtype="section" n="4"><p>ceteri sine mora veniunt; Caeparius, paulo ante domo egressus, cognito indicio ex urbe profugerat.
                    </p>
                </div>
                <div type="textpart" subtype="section" n="5"><p>consul Lentulum, quod praetor erat, ipse manu tenens in senatum perducit, reliquos cum custodibus in aedem Concordiae venire iubet.
                    </p>
                </div>
                <div type="textpart" subtype="section" n="6"><p>eo senatum advocat magnaque frequentia eius ordinis Volturcium cum legatis introducit, Flaccum praetorem scrinium cum litteris, quas a legatis acceperat, eodem adferre iubet.
                    </p>
                </div>
            </div>
            <div type="textpart" subtype="chapter" n="47">
                <div type="textpart" subtype="section" n="1"><p>Volturcius interrogatus de itinere, de litteris, postremo quid aut qua de causa consili habuisset, primo fingere alia, dissimulare de coniuratione; post ubi fide <pb n="p.34"/> publica dicere iussus est, omnia, uti gesta erant, aperit docetque se paucis ante diebus a Gabinio et Caepario socium adscitum nihil amplius scire quam legatos, tantummodo audire solitum ex Gabinio P. Autronium, Ser. Sullam, L. Vargunteium, multos praeterea in ea coniuratione esse.
                    </p>
                </div>
                <div type="textpart" subtype="section" n="2"><p>eadem Galli fatentur ac Lentulum dissimulantem coarguunt praeter litteras sermonibus, quos ille habere solitus erat: ex libris Sibyllinis regnum Romae tribus Corneliis portendi; Cinnam atque Sullam antea, se tertium esse, quoi fatum foret urbis potiri; praeterea ab incenso Capitolio illum esse vigesumum annum, quem saepe ex prodigiis haruspices respondissent bello civili cruentum fore.
                    </p>
                </div>
                <div type="textpart" subtype="section" n="3"><p>igitur perlectis litteris, quom prius omnes signa sua cognovissent, senatus decernit, uti abdicato magistratu Lentulus itemque ceteri in liberis custodiis habeantur.
                    </p>
                </div>
                <div type="textpart" subtype="section" n="4"><p>itaque Lentulus P. Lentulo Spintheri, qui tum aedilis erat, Cethegus Q. Cornificio, Statilius C. Caesari, Gabinius M. Crasso, Caeparius — nam is paulo ante ex fuga retractus erat — Cn. Terentio senatori traduntur.
                    </p>
                </div>
            </div>
            <div type="textpart" subtype="chapter" n="48">
                <div type="textpart" subtype="section" n="1"><p><milestone unit="para"/>Interea plebs coniuratione patefacta, quae primo cupida rerum novarum nimis bello favebat, mutata mente Catilinae consilia execrari, Ciceronem ad caelum tollere: veluti ex servitute erepta gaudium atque laetitiam agitabat.
                    </p>
                </div>
                <div type="textpart" subtype="section" n="2"><p>namque alia belli facinora praedae magis quam detrimento fore, incendium vero crudele, inmoderatum ac sibi maxume calamitosum putabat, quippe quoi omnes copiae in usu cottidiano et cultu corporis erant.
                    </p>
                </div>
                <div type="textpart" subtype="section" n="3"><p><milestone unit="para"/>Post eum diem quidam L. Tarquinius ad senatum adductus erat, quem ad Catilinam proficiscentem ex itinere retractum aiebant.
                    </p>
                </div>
                <div type="textpart" subtype="section" n="4"><p>is quom se diceret indicaturum de coniuratione, si fides publica data esset, iussus a consule quae sciret edicere, eadem fere quae Volturcius de paratis incendiis, de caede bonorum, de itinere <pb n="p.35"/> hostium senatum docet: praeterea se missum a M. Crasso, qui Catilinae nuntiaret, ne eum Lentulus et Cethegus aliique ex coniuratione deprehensi terrerent, eoque magis properaret ad urbem adcedere, quo et ceterorum animos reficeret et illi facilius e periculo eriperentur.
                    </p>
                </div>
                <div type="textpart" subtype="section" n="5"><p>sed ubi Tarquinius Crassum nominavit, hominem nobilem, maxumis divitiis, summa potentia, alii rem incredibilem rati, pars tametsi verum existumabant tamen quia in tali tempore tanta vis hominis magis leniunda quam exagitanda videbatur, plerique Crasso ex negotiis privatis obnoxii, conclamant indicem falsum esse, deque ea re postulant uti referatur.
                    </p>
                </div>
                <div type="textpart" subtype="section" n="6"><p>itaque consulente Cicerone frequens senatus decernit Tarquini indicium falsum videri eumque in vinculis retinendum neque amplius potestatem faciundam, nisi de eo indicaret, quoius consilio tantam rem esset mentitus.
                    </p>
                </div>
                <div type="textpart" subtype="section" n="7"><p>erant eo tempore qui existumarent indicium illud a P. Autronio machinatum, quo facilius appellato Crasso per societatem periculi reliquos illius potentia tegeret.
                    </p>
                </div>
                <div type="textpart" subtype="section" n="8"><p>alii Tarquinium a Cicerone inmissum aiebant, ne Crassus more suo suscepto malorum patrocinio rem publicam conturbaret.
                    </p>
                </div>
                <div type="textpart" subtype="section" n="9"><p>ipsum Crassum ego postea praedicantem audivi tantam illam contumeliam sibi ab Cicerone inpositam.
                    </p>
                </div>
            </div>
            <div type="textpart" subtype="chapter" n="49">
                <div type="textpart" subtype="section" n="1"><p><milestone unit="para"/>Sed isdem temporibus Q. Catulus et C. Piso [neque precibus] neque pretio neque gratia Ciceronem inpellere potuere, uti per Allobroges aut alium indicem C. Caesar falso nominaretur.
                    </p>
                </div>
                <div type="textpart" subtype="section" n="2"><p>nam uterque cum illo gravis inimicitias exercebat: Piso oppugnatus in iudicio pecuniarum repetundarum propter quoiusdam Transpadani supplicium iniustum, Catulus ex petitione pontificatus odio incensus, quod extrema aetate, maxumis honoribus usus, <pb n="p.36"/> ab adulescentulo Caesare victus discesserat.
                    </p>
                </div>
                <div type="textpart" subtype="section" n="3"><p>res autem opportuna videbatur, quod is privatim egregia liberalitate, publice maxumis muneribus grandem pecuniam debebat.
                    </p>
                </div>
                <div type="textpart" subtype="section" n="4"><p>sed ubi consulem ad tantum facinus inpellere nequeunt, ipsi singillatim circumeundo atque ementiundo, quae se ex Volturcio aut Allobrogibus audisse dicerent, magnam illi invidiam conflaverant, usque eo ut nonnulli equites Romani, qui praesidi causa cum telis erant circum aedem Concordiae, seu periculi magnitudine seu animi mobilitate inpulsi, quo studium suom in rem publicam clarius esset, egredienti ex senatu Caesari gladio minitarentur.
                    </p>
                </div>
            </div>
            <div type="textpart" subtype="chapter" n="50">
                <div type="textpart" subtype="section" n="1"><p><milestone unit="para"/>Dum haec in senatu aguntur et dum legatis Allobrogum et T. Volturcio, conprobato eorum indicio, praemia decernuntur, liberti et pauci ex clientibus Lentuli divorsis itineribus opifices atque servitia in vicis ad eum eripiundum sollicitabant, partim exquirebant duces multitudinum, qui pretio rem publicam vexare soliti erant.
                    </p>
                </div>
                <div type="textpart" subtype="section" n="2"><p>Cethegus autem per nuntios familiam atque libertos suos, lectos et exercitatos, orabat [in audaciam], ut grege facto cum telis ad sese inrumperent.
                    </p>
                </div>
                <div type="textpart" subtype="section" n="3"><p>consul ubi ea parari cognovit, dispositis praesidiis, ut res atque tempus monebat, convocato senatu refert, quid de iis fieri placeat, qui in custodiam traditi erant. sed eos paulo ante frequens senatus iudicaverat contra rem publicam fecisse.
                    </p>
                </div>
                <div type="textpart" subtype="section" n="4"><p>tum D. Iunius Silanus primus sententiam rogatus, quod eo tempore consul designatus erat, de iis, qui in custodiis tenebantur, et praeterea de L. Cassio, P. Furio, P. Umbreno, Q. Annio, si deprehensi forent, supplicium sumundum decreverat; isque postea permotus oratione C. Caesaris pedibus in sententiam Ti. Neronis iturum se dixit, quod de ea re praesidiis additis referundum censuerat.
                    </p>
                </div>
                <div type="textpart" subtype="section" n="5"><p>sed Caesar, ubi ad eum ventum est, rogatus sententiam a consule huiusce modi verba locutus est: <pb n="p.37"/>
                    </p>
                </div>
            </div>
            <div type="textpart" subtype="chapter" n="51">
                <div type="textpart" subtype="section" n="1"><p><milestone unit="para"/>'Omnis homines, patres conscripti, qui de rebus dubiis consultant, ab odio, amicitia, ira atque misericordia vacuos esse decet.
                    </p>
                </div>
                <div type="textpart" subtype="section" n="2"><p>haud facile animus verum providet, ubi illa officiunt, neque quisquam omnium lubidini simul et usui paruit.
                    </p>
                </div>
                    <div type="textpart" subtype="section" n="3"><p>ubi intenderis ingenium, valet; si lubido possidet, ea dominatur, animus nihil valet.
                    </p>
                    </div>
                <div type="textpart" subtype="section" n="4"><p>magna mihi copia est memorandi, patres conscripti, quae reges atque populi ira aut misericordia inpulsi male consuluerint. sed ea malo dicere, quae maiores nostri contra lubidinem animi sui recte atque ordine fecere.
                    </p>
                </div>
                <div type="textpart" subtype="section" n="5"><p>bello Macedonico, quod cum rege Perse gessimus, Rhodiorum civitas magna atque magnifica, quae populi Romani opibus creverat, infida et advorsa nobis fuit. sed postquam bello confecto de Rhodiis consultum est, maiores nostri, ne quis divitiarum magis quam iniuriae causa bellum inceptum diceret, inpunitos eos dimisere.
                    </p>
                </div>
                <div type="textpart" subtype="section" n="6"><p>item bellis Punicis omnibus, quom saepe Carthaginienses et in pace et per indutias multa nefaria facinora fecissent, numquam ipsi per occasionem talia fecere: magis quid se dignum foret, quam quid in illos iure fieri posset, quaerebant.
                    </p>
                </div>
                <div type="textpart" subtype="section" n="7"><p>hoc item vobis providendum est, patres conscripti, ne plus apud vos valeat P. Lentuli et ceterorum scelus quam vostra dignitas, neu magis irae vostrae quam famae consulatis.
                    </p>
                </div>
                <div type="textpart" subtype="section" n="8"><p>nam si digna poena pro factis eorum reperitur, novom consilium adprobo; sin magnitudo sceleris omnium ingenia exuperat, his utendum censeo, quae legibus conparata sunt.
                    </p>
                </div>
                <div type="textpart" subtype="section" n="9"><p><milestone unit="para"/>Plerique eorum, qui ante me sententias dixerunt, conposite atque magnifice casum rei publicae miserati sunt. <pb n="p.38"/> quae belli saevitia esset, quae victis acciderent, enumeravere: rapi virgines, pueros; divelli liberos a parentum conplexu; matres familiarum pati quae victoribus conlubuissent; fana atque domos spoliari; caedem, incendia fieri; postremo armis, cadaveribus, cruore atque luctu omnia conpleri.
                    </p>
                </div>
                <div type="textpart" subtype="section" n="10"><p>sed, per deos inmortalis, quo illa oratio pertinuit? an uti vos infestos coniurationi faceret? scilicet, quem res tanta et tam atrox non permovit, eum oratio accendet.
                    </p>
                </div>
                <div type="textpart" subtype="section" n="11"><p>non ita est, neque quoiquam mortalium iniuriae suae parvae videntur, multi eas gravius aequo habuere.
                    </p>
                </div>
                <div type="textpart" subtype="section" n="12"><p>sed alia aliis licentia est, patres conscripti. qui demissi in obscuro vitam habent, si quid iracundia deliquere, pauci sciunt, fama atque fortuna eorum pares sunt; qui magno imperio praediti in excelso aetatem agunt, eorum facta cuncti mortales novere.
                    </p>
                </div>
                <div type="textpart" subtype="section" n="13"><p>ita in maxuma fortuna minuma licentia est; neque studere neque odisse,
                    </p>
                </div>
                <div type="textpart" subtype="section" n="14"><p>sed minume irasci decet; quae apud alios iracundia dicitur, ea in imperio superbia atque crudelitas appellatur.
                    </p>
                </div>
                <div type="textpart" subtype="section" n="15"><p>equidem ego sic existumo, patres conscripti. omnis cruciatus minores quam facinora illorum esse. sed plerique mortales postrema meminere et in hominibus inpiis sceleris eorum obliti de poena disserunt, si ea paulo severior fuit.
                    </p>
                </div>
                <div type="textpart" subtype="section" n="16"><p><milestone unit="para"/>D. Silanum, virum fortem atque strenuom, certo scio quae dixerit studio rei publicae dixisse, neque illum in tanta re gratiam aut inimicitias exercere: eos mores eamque modestiam viri cognovi.
                    </p>
                </div>
                <div type="textpart" subtype="section" n="17"><p>verum sententia eius mihi non crudelis — quid enim in talis homines crudele fieri potest? — sed aliena a re publica nostra videtur.
                    </p>
                </div>
                <div type="textpart" subtype="section" n="18"><p>nam profecto aut metus aut iniuria te subegit, Silane, consulem designatum genus poenae novom decernere.
                    </p>
                </div>
                <div type="textpart" subtype="section" n="19"><p>de timore supervacuaneum est disserere, quom <pb n="p.39"/> praesertim diligentia clarissumi viri consulis tanta praesidia sint in armis.
                    </p>
                </div>
                <div type="textpart" subtype="section" n="20"><p>de poena possum equidem dicere, id quod res habet, in luctu atque miseriis mortem aerumnarum requiem, non cruciatum esse; eam cuncta mortalium mala dissolvere; ultra neque curae neque gaudio locum esse.
                    </p>
                </div>
                <div type="textpart" subtype="section" n="21"><p>sed, per deos inmortalis, quam ob rem in sententiam non addidisti, uti prius verberibus in eos animadvorteretur?
                    </p>
                </div>
                <div type="textpart" subtype="section" n="22"><p>an quia lex Porcia vetat? at aliae leges item condemnatis civibus non animam eripi, sed exilium permitti iubent. an quia gravius est verberari quam necari?
                    </p>
                </div>
                <div type="textpart" subtype="section" n="23"><p>quid autem acerbum aut nimis grave est in homines tanti facinoris convictos?
                    </p>
                </div>
                <div type="textpart" subtype="section" n="24"><p>sin quia levius est, qui convenit in minore negotio legem timere, quon eam in maiore neglexeris?
                    </p>
                </div>
                <div type="textpart" subtype="section" n="25"><p><milestone unit="para"/>At enim quis reprehendet quod in parricidas rei publicae decretum erit? tempus dies fortuna, quoius lubido gentibus moderatur.
                    </p>
                </div>
                <div type="textpart" subtype="section" n="26"><p>illis merito accidet quicquid evenerit; ceterum vos, patres conscripti, quid in alios statuatis, considerate.
                    </p>
                </div>
                <div type="textpart" subtype="section" n="27"><p>omnia mala exempla ex rebus bonis orta sunt. sed ubi imperium ad ignaros eius aut minus bonos pervenit, novom illud exemplum ab dignis et idoneis ad indignos et non idoneos transfertur.
                    </p>
                </div>
                <div type="textpart" subtype="section" n="28"><p>Lacedaemonii devictis Atheniensibus triginta viros inposuere, qui rem publicam eorum tractarent.
                    </p>
                </div>
                <div type="textpart" subtype="section" n="29"><p>ii primo coepere pessumum quemque et omnibus invisum indemnatum necare: ea populus laetari et merito dicere fieri.
                    </p>
                </div>
                <div type="textpart" subtype="section" n="30"><p>post ubi paulatim licentia crevit, iuxta bonos et malos lubidinose interficere, ceteros metu terrere:
                    </p>
                </div>
                <div type="textpart" subtype="section" n="31"><p>ita civitas servitute oppressa stultae laetitiae gravis poenas dedit.
                    </p>
                </div>
                <div type="textpart" subtype="section" n="32"><p>nostra memoria victor Sulla quom Damasippum et alios eius modi, qui malo rei publicae <pb n="p.40"/> creverant, iugulari iussit, quis non factum eius laudabat? homines scelestos et factiosos, qui seditionibus rem publicam exagitaverant, merito necatos aiebant. sed ea res magnae initium cladis fuit.
                    </p>
                </div>
                <div type="textpart" subtype="section" n="33"><p>nam uti quisque domum aut villam, postremo vas aut vestimentum aliquoius concupiverat, dabat operam, uti is in proscriptorum numero esset.
                    </p>
                </div>
                <div type="textpart" subtype="section" n="34"><p>ita illi, quibus Damasippi mors laetitiae fuerat, paulo post ipsi trahebantur, neque prius finis iugulandi fuit, quam Sulla omnis suos divitiis explevit.
                    </p>
                </div>
                <div type="textpart" subtype="section" n="35"><p>atque ego haec non in M. Tullio neque his temporibus vereor, sed in magna civitate multa et varia ingenia sunt.
                    </p>
                </div>
                <div type="textpart" subtype="section" n="36"><p>potest alio tempore, alio consule, quoi item exercitus in manu sit, falsum aliquid pro vero credi. ubi hoc exemplo per senatus decretum consul gladium eduxerit, quis illi finem statuet aut quis moderabitur?
                    </p>
                </div>
                <div type="textpart" subtype="section" n="37"><p><milestone unit="para"/>Maiores nostri, patres conscripti, neque consili neque audaciae umquam eguere; neque illis superbia obstabat, quo minus aliena instituta, si modo proba erant, mitarentur.
                    </p>
                </div>
                <div type="textpart" subtype="section" n="38"><p>arma atque tela militaria ab Samnitibus, insignia magistratuum ab Tuscis pleraque sumpserunt. postremo, quod ubique apud socios aut hostis idoneum videbatur, cum summo studio domi exequebantur: imitari quam invidere bonis malebant.
                    </p>
                </div>
               <div type="textpart" subtype="section" n="39"><p>sed eodem illo tempore Graeciae morem imitati verberibus animadvortebant in civis, de condemnatis summum supplicium sumebant. postquam res publica adolevit et multitudine civium factiones valuere,
                    </p>
               </div>
                <div type="textpart" subtype="section" n="40"><p>circumveniri innocentes, alia huiusce modi fieri coepere, tum lex Porcia aliaeque leges paratae sunt, quibus legibus exilium damnatis permissum est.
                    </p>
                </div>
                <div type="textpart" subtype="section" n="41"><p>ego hanc causam, patres conscripti, quo minus novom consilium <pb n="p.41"/> capiamus, in primis magnam puto.
                    </p>
                </div>
                <div type="textpart" subtype="section" n="42"><p>profecto virtus atque sapientia maior illis fuit, qui ex parvis opibus tantum imperium fecere, quam in nobis, qui ea bene parta vix retinemus.
                    </p>
                </div>
                <div type="textpart" subtype="section" n="43"><p><milestone unit="para"/>Placet igitur eos dimitti et augeri exercitum Catilinae? minume. sed ita censeo: publicandas eorum pecunias, ipsos in vinculis habendos per municipia, quae maxume opibus valent; neu quis de iis postea ad senatum referat neve cum populo agat; qui aliter fecerit, senatum existumare eum contra rem publicam et salutem omnium facturum.'
                    </p>
                </div>
            </div>
            <div type="textpart" subtype="chapter" n="52">
                <div type="textpart" subtype="section" n="1"><p><milestone unit="para"/>Postquam Caesar dicundi finem fecit, ceteri verbo alius alii varie adsentiebantur. at M. Porcius Cato rogatus sententiam huiusce modi orationem habuit:
                    </p>
                </div>
                <div type="textpart" subtype="section" n="2"><p><milestone unit="para"/>'Longe alia mihi mens est, patres conscripti, quom res atque pericula nostra considero, et quom sententias nonnullorum ipse mecum reputo.
                    </p>
                </div>
                <div type="textpart" subtype="section" n="3"><p>illi mihi disseruisse videntur de poena eorum, qui patriae, parentibus, aris atque focis suis bellum paravere; res autem monet cavere ab illis magis quam quid in illos statuamus consultare.
                    </p>
                </div>
                <div type="textpart" subtype="section" n="4"><p>nam cetera maleficia tum persequare, ubi facta sunt; hoc nisi provideris ne accidat, ubi evenit, frustra iudicia inplores: capta urbe nihil fit reliqui victis.
                    </p>
                </div>
                <div type="textpart" subtype="section" n="5"><p>sed, per deos inmortalis, vos ego appello, qui semper domos, villas, signa, tabulas vostras pluris quam rem publicam fecistis: si ista, quoiuscumque modi sunt quae amplexamini, retinere, si voluptatibus vostris otium praebere voltis, expergiscimini aliquando et capessite rem publicam.
                    </p>
                </div>
                <div type="textpart" subtype="section" n="6"><p>non agitur de vectigalibus <pb n="p.42"/> neque de sociorum iniuriis: libertas et anima nostra in dubio est.
                    </p>
                </div>
                <div type="textpart" subtype="section" n="7"><p><milestone unit="para"/>Saepenumero, patres conscripti, multa verba in hoc ordine feci, saepe de luxuria atque avaritia nostrorum civium questus sum, multosque mortalis ea causa advorsos habeo.
                    </p>
                </div>
                <div type="textpart" subtype="section" n="8"><p>qui mihi atque animo meo nullius umquam delicti gratiam fecissem, haud facile alterius lubidini male facta condonabam.
                    </p>
                </div>
                <div type="textpart" subtype="section" n="9"><p>sed ea tametsi vos parvi pendebatis, tamen res publica firma erat, opulentia neglegentiam tolerabat.
                    </p>
                </div>
                <div type="textpart" subtype="section" n="10"><p>nunc vero non id agitur, bonisne an malis moribus vivamus, neque quantum aut quam magnificum imperium populi Romani sit, sed haec, quoiuscumque modi videntur, nostra an nobiscum una hostium futura sint.
                    </p>
                </div>
                <div type="textpart" subtype="section" n="11"><p>hic mihi quisquam mansuetudinem et misericordiam nominat. iam pridem equidem nos vera vocabula rerum amisimus: quia bona aliena largiri liberalitas, malarum rerum audacia fortitudo vocatur, eo res publica in extremo sita est.
                    </p>
                </div>
                <div type="textpart" subtype="section" n="12"><p>sint sane, quoniam ita se mores habent, liberales ex sociorum fortunis, sint misericordes in furibus aerari: ne illi sanguinem nostrum largiantur et, dum paucis sceleratis parcunt, bonos omnis perditum eant.
                    </p>
                </div>
                <div type="textpart" subtype="section" n="13"><p><milestone unit="para"/>Bene et conposite C. Caesar paulo ante in hoc ordine de vita et morte disseruit, credo falsa existumans ea, quae de inferis memorantur: divorso itinere malos a bonis loca taetra, inculta, foeda atque formidulosa habere.
                    </p>
                </div>
                <div type="textpart" subtype="section" n="14"><p>itaque censuit pecunias eorum publicandas, ipsos per municipia in custodiis habendos, videlicet timens, ne, si Romae sint, aut a popularibus coniurationis aut a multitudine conducta per vim eripiantur;
                    </p>
                </div>
                <div type="textpart" subtype="section" n="15"><p>quasi vero mali atque scelesti tantummodo in urbe et non per totam Italiam sint, aut non ibi plus possit audacia, ubi ad defendundum opes minores sunt.
                    </p>
                </div>
                <div type="textpart" subtype="section" n="16"><p>quare vanum equidem hoc consilium est, si periculum ex <pb n="p.43"/> illis metuit; si in tanto omnium metu solus non timet, eo magis refert me mihi atque vobis timere.
                    </p>
                </div>
                <div type="textpart" subtype="section" n="17"><p>qua re quom de P. Lentulo ceterisque statuetis, pro certo habetote vos simul de exercitu Catilinae et de omnibus coniuratis decernere.
                    </p>
                </div>
                <div type="textpart" subtype="section" n="18"><p>quanto vos attentius ea agetis, tanto illis animus infirmior erit; si paulum modo vos languere viderint, iam omnes feroces aderunt.
                    </p>
                </div>
                <div type="textpart" subtype="section" n="19"><p><milestone unit="para"/>Nolite existumare maiores nostros armis rem publicam ex parva magnam fecisse.
                    </p>
                </div>
                <div type="textpart" subtype="section" n="20"><p>si ita esset, multo pulcherrumam eam nos haberemus: quippe sociorum atque civium, praeterea armorum atque equorum maior copia nobis quam illis est.
                    </p>
                </div>
                <div type="textpart" subtype="section" n="21"><p>sed alia fuere, quae illos magnos fecere, quae nobis nulla sunt: domi industria, foris iustum imperium, animus in consulundo liber, neque delicto neque lubidini obnoxius.
                    </p>
                </div>
                <div type="textpart" subtype="section" n="22"><p>pro his nos habemus luxuriam atque avaritiam, publice egestatem, privatim opulentiam. laudamus divitias, sequimur inertiam. inter bonos et malos discrimen nullum, omnia virtutis praemia ambitio possidet.
                    </p>
                </div>
                <div type="textpart" subtype="section" n="23"><p>neque mirum: ubi vos separatim sibi quisque consilium capitis, ubi domi voluptatibus, hic pecuniae aut gratiae servitis, eo fit, ut impetus fiat in vacuam rem publicam.
                    </p>
                </div>
                <div type="textpart" subtype="section" n="24"><p><milestone unit="para"/>Sed ego haec omitto. coniuravere nobilissumi cives patriam incendere, Gallorum gentem infestissumam nomini Romano ad bellum arcessunt, dux hostium cum exercitu supra caput est;
                    </p>
                </div>
                <div type="textpart" subtype="section" n="25"><p>vos cunctamini etiam nunc et dubitatis, quid intra moenia deprensis hostibus faciatis?
                    </p>
                </div>
                <div type="textpart" subtype="section" n="26"><p>misereamini censeo — deliquere homines adulescentuli per ambitionem — atque etiam armatos dimittatis: ne ista vobis mansuetudo et misericordia,
                    </p>
                </div>
                <div type="textpart" subtype="section" n="27"><p>si <pb n="p.44"/> illi arma ceperint, in miseriam convortat.
                    </p>
                </div>
                <div type="textpart" subtype="section" n="28"><p>scilicet res ipsa aspera est, sed vos non timetis eam. immo vero maxume. sed inertia et mollitia animi alius alium expectantes cunctamini, videlicet dis inmortalibus confisi, qui hanc rem publicam saepe in maxumis periculis servavere.
                    </p>
                </div>
                <div type="textpart" subtype="section" n="29"><p>non votis neque suppliciis muliebribus auxilia deorum parantur; vigilando, agundo, bene consulundo prospera omnia cedunt. ubi socordiae te atque ignaviae tradideris, nequiquam deos inplores: irati infestique sunt.
                    </p>
                </div>
                <div type="textpart" subtype="section" n="30"><p>apud maiores nostros A. Manlius Torquatus bello Gallico filium suom, quod is contra imperium in hostem pugnaverat,
                    </p>
                </div>
                <div type="textpart" subtype="section" n="31"><p>necari iussit, atque ille egregius adulescens inmoderatae fortitudinis morte poenas dedit; vos de crudelissumis parricidis quid statuatis, cunctamini? videlicet cetera vita eorum huic sceleri obstat.
                    </p>
                </div>
                <div type="textpart" subtype="section" n="32"><p>verum parcite dignitati Lentuli, si ipse pudicitiae, si famae suae, si dis aut hominibus umquam ullis pepercit.
                    </p>
                </div>
                <div type="textpart" subtype="section" n="33"><p>ignoscite Cethegi adulescentiae, nisi iterum patriae bellum fecit. nam quid ego de Gabinio, Statilio, Caepario loquar?
                    </p>
                </div>
                <div type="textpart" subtype="section" n="34"><p>quibus si quicquam umquam pensi fuisset, non ea consilia de re publica habuissent.
                    </p>
                </div>
                <div type="textpart" subtype="section" n="35"><p>postremo, patres conscripti, si mehercule peccato locus esset, facile paterer vos ipsa re corrigi, quoniam verba contemnitis. sed undique circumventi sumus. Catilina cum exercitu faucibus urget; alii intra moenia atque in sinu urbis sunt hostes; neque parari neque consuli quicquam potest occulte: quo magis properandum est.
                    </p>
                </div>
                <div type="textpart" subtype="section" n="36"><p><milestone unit="para"/>Quare ego ita censeo, quom nefario consilio <pb n="p.45"/> sceleratorum civium res publica in maxuma pericula venerit, iique indicio T. Volturci et legatorum Allobrogum convicti confessique sint caedem, incendia aliaque se foeda atque crudelia facinora in civis patriamque paravisse, de confessis, sicuti de manufestis rerum capitalium, more maiorum supplicium sumundum.'
                    </p>
                </div>
            </div>
            <div type="textpart" subtype="chapter" n="53">
                <div type="textpart" subtype="section" n="1"><p><milestone unit="para"/>Postquam Cato adsedit, consulares omnes itemque senatus magna pars sententiam eius laudant, virtutem animi ad caelum ferunt, alii alios increpantes timidos vocant. Cato clarus atque magnus habetur; senati decretum fit, sicuti ille censuerat.
                    </p>
                </div>
                <div type="textpart" subtype="section" n="2"><p><milestone unit="para"/>Sed mihi multa legenti, multa audienti, quae populus Romanus domi militiaeque, mari atque terra praeclara facinora fecit, forte lubuit attendere, quae res maxume tanta negotia sustinuisset.
                    </p>
                </div>
                <div type="textpart" subtype="section" n="3"><p>sciebam saepenumero parva manu cum magnis legionibus hostium contendisse; cognoveram parvis copiis bella gesta cum opulentis regibus, ad hoc saepe fortunae violentiam toleravisse, facundia Graecos, gloria belli Gallos ante Romanos fuisse.
                    </p>
                </div>
                <div type="textpart" subtype="section" n="4"><p>ac mihi multa agitanti constabat paucorum civium egregiam virtutem cuncta patravisse, eoque factum, uti divitias paupertas, multitudinem paucitas superaret.
                    </p>
                </div>
                <div type="textpart" subtype="section" n="5"><p>sed postquam luxu atque desidia civitas corrupta est, rursus res publica magnitudine sua imperatorum atque magistratuum vitia sustentabat ac, sicuti effeta parentum ui, multis tempestatibus haud sane quisquam Romae virtute magnus fuit.
                    </p>
                </div>
                <div type="textpart" subtype="section" n="6"><p>sed memoria mea ingenti virtute, divorsis moribus fuere viri duo, M. Cato et C. Caesar. quos quoniam res obtulerat, <pb n="p.46"/>  silentio praeterire non fuit consilium, quin utriusque naturam et mores, quantum ingenio possum, aperirem.
                    </p>
                </div>
            </div>
            <div type="textpart" subtype="chapter" n="54">
                <div type="textpart" subtype="section" n="1"><p>igitur iis genus aetas eloquentia prope aequalia fuere, magnitudo animi par, item gloria, sed alia alii.
                    </p>
                </div>
                <div type="textpart" subtype="section" n="2"><p>Caesar beneficiis ac munificentia magnus habebatur, integritate vitae Cato. ille mansuetudine et misericordia clarus factus, huic severitas dignitatem addiderat.
                    </p>
                </div>
                <div type="textpart" subtype="section" n="3"><p>Caesar dando sublevando ignoscundo, Cato nihil largiundo gloriam adeptus est. in altero miseris perfugium erat, in altero malis pernicies. illius facilitas, huius constantia laudabatur.
                    </p>
                </div>
                <div type="textpart" subtype="section" n="4"><p>postremo Caesar in animum induxerat laborare, vigilare; negotiis amicorum intentus sua neglegere, nihil denegare quod dono dignum esset; sibi magnum imperium, exercitum, bellum novom exoptabat, ubi virtus enitescere posset.
                    </p>
                </div>
                <div type="textpart" subtype="section" n="5"><p>at Catoni studium modestiae, decoris, sed maxume severitatis erat;
                    </p>
                </div>
                <div type="textpart" subtype="section" n="6"><p>non divitiis cum divite neque factione cum factioso, sed cum strenuo virtute, cum modesto pudore, cum innocente abstinentia certabat; esse quam videri bonus malebat: ita, quo minus petebat gloriam, eo magis illum [ad]sequebatur.
                    </p>
                </div>
            </div>
            <div type="textpart" subtype="chapter" n="55">
                <div type="textpart" subtype="section" n="1"><p><milestone unit="para"/>Postquam, ut dixi, senatus in Catonis sententiam discessit, consul optumum factu ratus noctem quae instabat antecapere, ne quid eo spatio novaretur, tresviros quae ad supplicium postulabantur parare iubet.
                    </p>
                </div>
                <div type="textpart" subtype="section" n="2"><p>ipse praesidiis dispositis Lentulum in carcerem deducit; idem fit ceteris per praetores.
                    </p>
                </div>
                <div type="textpart" subtype="section" n="3"><p>est in carcere locus, quod Tullianum appellatur, ubi paululum ascenderis ad laevam, circiter duodecim pedes humi depressus; <pb n="p.47"/>
                    </p>
                </div>
                <div type="textpart" subtype="section" n="4"><p>eum muniunt undique parietes atque insuper camera lapideis fornicibus iuncta; sed incultu tenebris odore foeda atque terribilis eius facies est.
                    </p>
                </div>
                <div type="textpart" subtype="section" n="5"><p>in eum locum postquam demissus est Lentulus, vindices rerum capitalium, quibus praeceptum erat, laqueo gulam fregere.
                    </p>
                </div>
                <div type="textpart" subtype="section" n="6"><p>ita ille patricius ex gente clarissuma Corneliorum, qui consulare imperium Romae habuerat, dignum moribus factisque suis exitium vitae invenit. de Cethego, Statilio, Gabinio, Caepario eodem modo supplicium sumptum est.
                    </p>
                </div>
            </div>
            <div type="textpart" subtype="chapter" n="56">
                <div type="textpart" subtype="section" n="1"><p><milestone unit="para"/>Dum ea Romae geruntur, Catilina ex omni copia, quam et ipse adduxerat et Manlius habuerat, duas legiones instituit, cohortis pro numero militum conplet.
                    </p>
                </div>
                <div type="textpart" subtype="section" n="2"><p>deinde, ut quisque voluntarius aut ex sociis in castra venerat, aequaliter distribuerat, ac brevi spatio legiones numero hominum expleverat, quom initio non amplius duobus milibus habuisset.
                    </p>
                </div>
                <div type="textpart" subtype="section" n="3"><p>sed ex omni copia circiter pars quarta erat militaribus armis instructa; ceteri, ut quemque casus armaverat, sparos aut lanceas, alii praeacutas sudis portabant.
                    </p>
                </div>
                <div type="textpart" subtype="section" n="4"><p>sed postquam Antonius cum exercitu adventabat, Catilina per montis iter facere, modo ad urbem, modo Galliam vorsus castra movere, hostibus occasionem pugnandi non dare. sperabat propediem magnas copias sese habiturum, si Romae socii incepta patravissent.
                    </p>
                </div>
                <div type="textpart" subtype="section" n="5"><p>interea servitia repudiabat, quoius initio ad eum magnae copiae concurrebant, opibus coniurationis fretus, simul alienum suis rationibus existumans <pb n="p.48"/> videri causam civium cum servis fugitivis communicavisse.
                    </p>
                </div>
            </div>
            <div type="textpart" subtype="chapter" n="57">
                <div type="textpart" subtype="section" n="1"><p><milestone unit="para"/>Sed postquam in castra nuntius pervenit Romae coniurationem patefactam, de Lentulo et Cethego ceterisque, quos supra memoravi, supplicium sumptum, plerique, quos ad bellum spes rapinarum aut novarum rerum studium illexerat, dilabuntur; reliquos Catilina per montis asperos magnis itineribus in agrum Pistoriensem abducit eo consilio, uti per tramites occulte perfugeret in Galliam Transalpinam.
                    </p>
                </div>
                <div type="textpart" subtype="section" n="2"><p>at Q. Metellus Celer cum tribus legionibus in agro Piceno praesidebat, ex difficultate rerum eadem illa existumans quae supra diximus Catilinam agitare.
                    </p>
                </div>
                <div type="textpart" subtype="section" n="3"><p>igitur ubi iter eius ex perfugis cognovit, castra propere movit ac sub ipsis radicibus montium consedit, qua illi descensus erat in Galliam properanti.
                    </p>
                </div>
                <div type="textpart" subtype="section" n="4"><p>neque tamen Antonius procul aberat, utpote qui magno exercitu locis aequioribus expeditus in fuga sequeretur.
                    </p>
                </div>
                <div type="textpart" subtype="section" n="5"><p>sed Catilina postquam videt montibus atqie copiis hostium sese clausum, in urbe res advorsas, neque fugae neque praesidi ullam spem, optumum factu ratus in tali re fortunam belli temptare, statuit cum Antonio quam primum confligere.
                    </p>
                </div>
                <div type="textpart" subtype="section" n="6"><p>itaque contione advocata huiusce modi orationem habuit:
                    </p>
                </div>
            </div>
            <div type="textpart" subtype="chapter" n="58">
                <div type="textpart" subtype="section" n="1"><p><milestone unit="para"/>'Compertum ego habeo, milites, verba virtutem non addere, neque ex ignavo strenuom neque fortem ex timido exercitum oratione imperatoris fieri.
                    </p>
                </div>
                <div type="textpart" subtype="section" n="2"><p>quanta quoiusque animo audacia natura aut moribus inest, tanta in bello patere solet. quem neque gloria neque pericula excitant, nequiquam hortere: timor animi auribus officit.
                    </p>
                </div>
                <div type="textpart" subtype="section" n="3"><p>sed ego vos, quo pauca monerem, advocavi, simul uti causam mei consili aperirem.
                    </p>
                </div>
                <div type="textpart" subtype="section" n="4"><p><milestone unit="para"/>Scitis equidem, milites, socordia atque ignavia <pb n="p.49"/> Lentuli quantam ipsi nobisque cladem attulerit, quoque modo, dum ex urbe praesidia opperior, in Galliam proficisci nequiverim.
                    </p>
                </div>
                <div type="textpart" subtype="section" n="5"><p>nunc vero quo loco res nostrae sint, iuxta mecum omnes intellegitis.
                    </p>
                </div>
                <div type="textpart" subtype="section" n="6"><p>exercitus hostium duo, unus ab urbe, alter a Gallia obstant; diutius in his locis esse, si maxume animus ferat, frumenti atque aliarum rerum egestas prohibet; quocumque ire placet,
                    </p>
                </div>
                <div type="textpart" subtype="section" n="7"><p>ferro iter aperiundum est.
                    </p>
                </div>
                <div type="textpart" subtype="section" n="8"><p>quapropter vos moneo, uti forti atque parato animo sitis et, quom proelium inibitis, memineritis vos divitias, decus, gloriam, praeterea libertatem atque patriam in dextris vostris portare.
                    </p>
                </div>
                <div type="textpart" subtype="section" n="9"><p>si vincimus, omnia nobis tuta erunt: commeatus abunde, municipia atque coloniae patebunt; si metu cesserimus, eadem illa advorsa fient,
                    </p>
                </div>
                <div type="textpart" subtype="section" n="10"><p>neque locus neque amicus quisquam teget quem arma non texerint.
                    </p>
                </div>
                <div type="textpart" subtype="section" n="11"><p>praeterea, milites, non eadem nobis et illis necessitudo inpendet: nos pro patria, pro libertate, pro vita certamus; illis supervacuaneum est pugnare pro potentia paucorum.
                    </p>
                </div>
                <div type="textpart" subtype="section" n="12"><p>quo audacius aggredimini memores pristinae virtutis.
                    </p>
                </div>
                <div type="textpart" subtype="section" n="13"><p>licuit vobis cum summa turpitudine in exilio aetatem agere, potuistis nonnulli Romae amissis bonis alienas opes expectare: quia illa foeda atque intoleranda viris videbantur,
                    </p>
                </div>
                <div type="textpart" subtype="section" n="14"><p>haec sequi decrevistis.
                    </p>
                </div>
                <div type="textpart" subtype="section" n="15"><p>si haec relinquere voltis, audacia opus est: nemo nisi victor pace bellum mutavit.
                    </p>
                </div>
                <div type="textpart" subtype="section" n="16"><p>nam in fuga salutem sperare, quom arma, quibus corpus tegitur, ab hostibus avorteris, ea vero dementia est.
                    </p>
                </div>
                <div type="textpart" subtype="section" n="17"><p>semper in proelio iis maxumum est periculum, qui maxume timent: audacia pro muro habetur.
                    </p>
                </div>
                <div type="textpart" subtype="section" n="18"><p><milestone unit="para"/>Quom vos considero, milites, et quom facta vostra aestumo, magna me spes victoriae tenet.
                    </p>
                </div>
                <div type="textpart" subtype="section" n="19"><p>animus aetas virtus vostra me hortantur, praeterea necessitudo, quae etiam timidos fortis facit.
                    </p>
                </div>
                <div type="textpart" subtype="section" n="20"><p>nam multitudo hostium ne <pb n="p.50"/> circumvenire queat, prohibent angustiae loci.
                    </p>
                </div>
                <div type="textpart" subtype="section" n="21"><p>quod si virtuti vostrae fortuna inviderit, cavete inulti animam amittatis, neu capti potius sicuti pecora trucidemini, quam virorum more pugnantes cruentam atque luctuosam victoriam hostibus relinquatis.'
                    </p>
                </div>
            </div>
            <div type="textpart" subtype="chapter" n="59">
                <div type="textpart" subtype="section" n="1"><p><milestone unit="para"/>Haec ubi dixit, paululum conmoratus signa canere iubet atque instructos ordines in locum aequom deducit. dein remotis omnium equis, quo militibus exaequato periculo animus amplior esset, ipse pedes exercitum pro loco atque copiis instruit.
                    </p>
                </div>
                <div type="textpart" subtype="section" n="2"><p>nam, uti planities erat inter sinistros montis et ab dextra rupe aspera, octo cohortis in fronte constituit, reliquarum signa in subsidio artius conlocat.
                    </p>
                </div>
                <div type="textpart" subtype="section" n="3"><p>ab iis centuriones, omnis lectos et evocatos, praeterea ex gregariis militibus optumum quemque armatum in primam aciem subducit. C. Manlium in dextra, Faesulanum quendam in sinistra parte curare iubet. ipse cum libertis et colonis propter aquilam adsistit, quam bello Cimbrico C. Marius in exercitu habuisse dicebatur.
                    </p>
                </div>
                <div type="textpart" subtype="section" n="4"><p>at ex altera parte C. Antonius, pedibus aeger quod proelio adesse nequibat, M. Petreio legato exercitum permittit.
                    </p>
                </div>
                <div type="textpart" subtype="section" n="5"><p>ille cohortis veteranas, quas tumulti causa conscripserat, in fronte, post eas ceterum exercitum in subsidiis locat. ipse equo circumiens unum quemque nominans appellat, hortatur, rogat, ut meminerint se contra latrones inermis pro patria, pro liberis, pro aris atque focis suis certare.
                    </p>
                </div>
                <div type="textpart" subtype="section" n="6"><p>homo militaris, quod amplius annos triginta tribunus aut praefectus aut legatus aut praetor cum magna gloria in exercitu fuerat, <pb n="p.51"/> plerosque ipsos factaque eorum fortia noverat: ea conmemorando militum animos accendebat.
                    </p>
                </div>
            </div>
            <div type="textpart" subtype="chapter" n="60">
                <div type="textpart" subtype="section" n="1"><p><milestone unit="para"/>Sed ubi omnibus rebus exploratis Petreius tuba signum dat, cohortis paulatim incedere iubet; idem facit hostium exercitus.
                    </p>
                </div>
                <div type="textpart" subtype="section" n="2"><p>postquam eo ventum est, unde a ferentariis proelium conmitti posset, maxumo clamore cum infestis signis concurrunt; pila omittunt, gladiis res geritur.
                    </p>
                </div>
                <div type="textpart" subtype="section" n="3"><p>veterani pristinae virtutis memores comminus acriter instare, illi haud timidi resistunt: maxuma vi certatur.
                    </p>
                </div>
                <div type="textpart" subtype="section" n="4"><p>interea Catilina cum expeditis in prima acie vorsari, laborantibus succurrere, integros pro sauciis arcessere, omnia providere, multum ipse pugnare, saepe hostem ferire: strenui militis et boni imperatoris officia simul exequebatur.
                    </p>
                </div>
                <div type="textpart" subtype="section" n="5"><p>Petreius ubi videt Catilinam, contra ac ratus erat, magna vi tendere, cohortem praetoriam in medios hostis inducit eosque perturbatos atque alios alibi resistentis interficit. deinde utrimque ex lateribus ceteros aggreditur.
                    </p>
                </div>
                <div type="textpart" subtype="section" n="6"><p>Manlius et Faesulanus in primis pugnantes cadunt.
                    </p>
                </div>
                <div type="textpart" subtype="section" n="7"><p>Catilina postquam fusas copias seque cum paucis relictum videt, memor generis atque pristinae suae dignitatis in confertissumos hostis incurrit ibique pugnans confoditur.
                    </p>
                </div>
            </div>
            <div type="textpart" subtype="chapter" n="61">
                <div type="textpart" subtype="section" n="1"><p><milestone unit="para"/>Sed confecto proelio, tum vero cerneres, quanta audacia quantaque animi vis fuisset in exercitu Catilinae.
                    </p>
                </div>
                <div type="textpart" subtype="section" n="2"><p>nam fere quem quisque vivos pugnando locum ceperat, eum amissa anima corpore tegebat.
                    </p>
                </div>
                <div type="textpart" subtype="section" n="3"><p>pauci autem, quos medios cohors praetoria disiecerat, paulo divorsius, sed <pb n="p.52"/> omnes tamen advorsis volneribus conciderant.
                    </p>
                </div>
                <div type="textpart" subtype="section" n="4"><p>Catilina vero longe a suis inter hostium cadavera repertus est, paululum etiam spirans ferociamque animi, quam habuerat vivos, in voltu retinens.
                    </p>
                </div>
                <div type="textpart" subtype="section" n="5"><p>postremo ex omni copia neque in proelio neque in fuga quisquam civis ingenuos captus est:
                    </p>
                </div>
                <div type="textpart" subtype="section" n="6"><p>ita cuncti suae hostiumque vitae iuxta pepercerant.
                    </p>
                </div>
                <div type="textpart" subtype="section" n="7"><p>neque tamen exercitus populi Romani laetam aut incruentam victoriam adeptus erat. nam strenuissumus quisque aut occiderat in proelio aut graviter volneratus discesserat.
                    </p>
                </div>
                <div type="textpart" subtype="section" n="8"><p>multi autem, qui e castris visundi aut spoliandi gratia processerant, volventes hostilia cadavera amicum alii, pars hospitem aut cognatum reperiebant; fuere item qui inimicos suos cognoscerent.
                     </p>
                </div>
                <div type="textpart" subtype="section" n="9"><p>ita varie per omnem exercitum laetitia, maeror, luctus atque gaudia agitabantur.
                    </p>
                </div>
            </div>
        </div>
</body>
</text>
</TEI>
