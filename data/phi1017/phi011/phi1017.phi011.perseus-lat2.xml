<?xml version="1.0" encoding="UTF-8"?>
<?xml-model href="https://epidoc.stoa.org/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
    <teiHeader xml:lang="eng">
        <fileDesc>
            <titleStmt>
                <title>Apocolocyntosis</title>                
                <author xml:lang="lat">Seneca, Lucius Annaeus</author>
                <editor>William Henry Denham Rouse</editor>               
                <principal>Gregory Crane</principal>
                <respStmt>
                    <resp>Prepared under the supervision of</resp>
                    <name>Bridget Almas</name>
                    <name>Lisa Cerrato</name>
                    <name>David Mimno</name>
                    <name>Rashmi Singhal</name>
                </respStmt>
                <funder n="org:Tufts">Tufts University</funder>
            </titleStmt>
            <extent>About 100Kb</extent>
            <publicationStmt>
                <publisher>Trustees of Tufts University</publisher>
                <pubPlace>Medford, MA</pubPlace>
                <authority>Perseus Project</authority>
                <date type="release">2009-10-07</date>
            </publicationStmt>
            <sourceDesc>
                <biblStruct>
                    <monogr>
                        <author xml:lang="lat">Seneca, Lucius Annaeus</author>
                        <title xml:lang="lat">Petronius. Seneca Apocolocyntosis.</title>
                        <editor>Michael Heseltine</editor>     
                        <editor>William Henry Denham Rouse</editor>                        
                        <imprint>
                            <pubPlace>London</pubPlace>
                            <publisher>William Heinemann</publisher>
                            <pubPlace>New York</pubPlace>
                            <publisher>G.P. Putnam's Sons</publisher>
                            <date>1913</date>
                        </imprint>
                    </monogr>
                    <series>Loeb Classical Library</series>
                    <ref target="https://archive.org/details/petronius00petruoft/page/370/mode/2up">Internet Archive</ref>
                </biblStruct>
            </sourceDesc>
        </fileDesc>
        <encodingDesc>
            <refsDecl n="CTS">
                <cRefPattern n="section" matchPattern="(\w+)"
                 replacementPattern="#xpath(/tei:TEI/tei:text/tei:body/tei:div/tei:div[@n='$1'])">
                 <p>This pointer pattern extracts section</p>
                </cRefPattern>
           </refsDecl>
            <refsDecl n="TEI.2">
                <refState unit="section"/>
            </refsDecl>
        </encodingDesc>
        <profileDesc>
            <langUsage>
                <language ident="lat">Latin</language>
                <language ident="grc">Greek</language>
            </langUsage>
        </profileDesc>
        <revisionDesc>
            <change when="2007-01-01" who="gcrane">Tagging</change>
            <change when="2015-11-12" who="Thibault Clerice">New URN, Epidoc and CTS</change>
        </revisionDesc>
    </teiHeader>
    <text>
        <body>
<div type="edition" n="urn:cts:latinLit:phi1017.phi011.perseus-lat2" xml:lang="lat">
            <pb n="p.370"/>
            <head>SENECAE APOCOLOCYNTOSIS DIVI CLAUDII</head>
                
<div type="textpart" subtype="section" n="1"><p>Quid actum sit in caelo ante diem III idus Octobris
                    anno novo, initio saeculi felicissimi, volo memoriae tradere. Nihil nec offensae nec
                    gratiae dabitur. Haec ita vera. Si quis quaesiverit unde sciam, primum, si noluero,
                    non respondebo. Quis coacturus est? Ego scio me liberum factum, ex quo suum diem
                    obiit ille, qui verum proverbium fecerat, aut regem aut fatuum nasci oportere. Si
                    libuerit respondere, dicam quod mihi in buccam venerit. Quis unquam ab historico
                    iuratores exegit? Tamen si necesse fuerit auctorem producere, quaerito ab eo qui
                    Drusillam euntem in caelum vidit: idem Claudium vidisse se dicet iter facientem
                    <quote>non passibus aequis.</quote> Velit nolit, necesse est illi omnia videre,
                    quae in caelo aguntur: Appiae viae curator est, qua scis et divum Augustum et
                    Tiberium Caesarem ad deos isse. Hunc si interrogaveris, soli narrabit: coram
                    pluribus nunquam verbum faciet. Nam ex quo in senatu iuravit se Drusillam vidisse
                    caelum ascendentem et illi pro tam bono nuntio nemo credidit, quod viderit, verbis
                    conceptis affirmavit se non indicaturum, etiam si in medio foro hominem<pb n="p.372"/> occisum vidisset. Ab hoc ego quae tum audivi, certa clara affero,
                    ita illum salvum et felicem habeam.
</p></div>

<div type="textpart" subtype="section" n="2"><p>
                    <quote rend="blockquote">
                        <l>Iam Phoebus breviore via contraxerat ortum</l>
                        <l>lucis, et obscuri crescebant tempora somni,</l>
                        <l>iamque suum victrix augebat Cynthia regnum,</l>
                        <l>et deformis hiemps gratos carpebat honores</l>
                        <l>divitis autumni, iussoque senescere Baccho</l>
                        <l>carpebat raras serus vindemitor uvas.</l>
                    </quote> Puto magis intellegi, si dixero: mensis erat October, dies III idus
                    Octobris. Horam non possum certam tibi dicere, facilius inter philosophos quam inter
                    horologia conveniet, tamen inter sextam et septimam erat.<quote>Nimis
                        rustice</quote> inquies: cum omnes poetae, non contenti ortus et occasus describere,
                    ut etiam medium diem inquietent, tu sic transibis horam tam bonam?"<quote rend="blockquote">
                        <l>lam medium curru Phoebus diviserat orbem</l>
                        <l>et propior nocti fessas quatiebat habenas</l>
                        <l>obliquo flexam deducens tramite lucem:</l>
                    </quote>
</p></div>

<div type="textpart" subtype="section" n="3"><p>Claudius animam agere coepit nec invenire exitum poterat.
                    Tum Mercurius, qui semper ingenio eius delectatus esset, unam e tribus Parcis
                    seducit et ait: "Quid, femina crudelissima, hominem miserum torqueri pateris? Nec
                    unquam tam diu cruciatus cesset?<note><hi rend="italics">So MSS: Buecheler</hi>
                        orbem <hi rend="italics">unnecessarily.</hi></note>
                    <pb n="p.374"/> Annus sexagesimus quartus est, ex quo cum anima luctatur. Quid huic
                    et rei publicae invides? Patere mathematicos aliquando verum dicere, qui illum, ex
                    quo princeps factus est, omnibus annis, omnibus mensibus efferunt. Et tamen non est
                    mirum si errant et horam eius nemo novit; nemo enim unquam illum natum putavit. Fac
                    quod faciendum est:<quote rend="blockquote"> Dede neci, melior vacua sine regnet in
                        aula.'"</quote></p>
                <p>Sed Clotho <quote>ego mehercules</quote> inquit <quote>pusillum temporis adicere illi
                    volebam, dum hos pauculos, qui supersunt, civitate donaret (constituerat enim
                    omnes Graecos, Gallos, Hispanos, Britannos togatos videre) sed quoniam placet
                    aliquos peregrinos in semen relinqui et tu ita iubes fieri, fiat.</quote> Aperit
                    tum capsulam et tres fusos profert: unus erat Augurini, alter Babae, tertius
                    Claudii. <quote>Hos</quote> inquit <quote>tres uno anno exiguis intervallis temporum
                        divisos mori iubebo, nec illum incomitatum dimittam. Non oportet enim eum, qui
                        modo se tot milia hominum sequentia videbat, tot praecedentia, tot circumfusa,
                        subito solum destitui. Contentus erit his interim convictoribus.</quote></p>
                <p><quote rend="blockquote">
                    <l>Haec ait et turpi convolvens stamina fuso</l>
                    <l>abrupit stolidae regalia tempora vitae.</l>
                    <pb n="p.376"/>
                    <l>At Lachesis redimita comas, ornata capillos,</l>
                    <l>Pieria crinem lauro frontemque coronans,</l>
                    <l>candida de niveo subtemina vellere sumit</l>
                    <l>felici moderanda manu, quae ducta colorem</l>
                    <l>assumpsere novum. Mirantur pensa sorores:</l>
                    <l>mutatur vilis pretioso lana metallo,</l>
                    <l>aurea formoso descendunt saecula filo.</l>
                    <l>Nec modus est illis, felicia vellera ducunt</l>
                    <l>et gaudent implere manus, sunt dulcia pensa.</l>
                    <l>Sponte sua festinat opus nulloque labore</l>
                    <l>mollia contorto descendunt stamina fuso.</l>
                    <l>Vincunt Tithoni, vincunt et Nestoris annos.</l>
                    <l>Phoebus adest cantuque iuvat gaudetque futuris,</l>
                    <l>et laetus nune plectra movet, nune pensa ministrat.</l>
                    <l>Detinet intentas cantu fallitque laborem.</l>
                    <l>Dumque nimis citharam fraternaque carmina laudant,</l>
                    <l>plus solito nevere manus, humanaque fata</l>
                    <l>laudatum transcendit opus. <quote>Ne demite, Parcae</quote></l>
                    <l>Phoebus ait "vincat mortalis tempora vitae</l>
                    <pb n="p.378"/>
                    <l>ille, mihi similis vultu similisque decore</l>
                    <l>nec cantu nec voce minor. Felicia lassis</l>
                    <l>saecula praestabit legumque silentia rumpet.</l>
                    <l>Qualis discutiens fugientia Lucifer astra</l>
                    <l>aut qualis surgit redeuntibus Hesperus astris,</l>
                    <l>qualis cum primum tenebris Aurora solutis</l>
                    <l>induxit rubicunda diem, Sol aspicit orbem</l>
                    <l>lucidus, et primos a carcere concitat axes:</l>
                    <l>talis Caesar adest, talem iam Roma Neronem</l>
                    <l>aspiciet. Flagrat nitidus fulgore remisso</l>
                    <l>vultus, et adfuso cervix formosa capillo."</l>
                </quote> haec Apollo. At Lachesis, quae et ipsa homini formosissimo faveret, fecit
                illud plena manu, et Neroni multos annos de suo donat. Claudium autem iubent
                    omnes<quote rend="blockquote">
                    <l>
                        <foreign xml:lang="grc">χαίροντας, εὐφημοῦντας ἐκπέμπειν δόμων.</foreign>
                        <note>A fragment from the Cresphontes of Euripides (Nauck, 452).</note>
                    </l>
                </quote> Et ille quidem animam ebulliit, et ex eo desiit vivere videri. Exspiravit
                autem dum comoedos audit, ut scias me non sine causa illos timere. Ultima vox eius
                haec inter homines audita est, cum maiorem sonitum<pb n="p.380"/> emisisset illa
                    parte, qua facilius loquebatur: <quote>vae me, puto, concacavi me.</quote> Quod an
                fecerit, nescio: omnia certe concacavit.</p>
            
</div>

<div type="textpart" subtype="section" n="5"><p>Quae in terris postea sint acta, supervacuum est
                referre. Scitis enim optime, nec periculum est ne excidant memoriae quae gaudium
                publicum impresserit: nemo felicitatis suae obliviscitur. In caelo quae acta sint,
                audite: fides penes auctorem erit. Nuntiatur Iovi venisse quendam bonae staturae,
                bene canum; nescio quid ilium minari, assidue enim caput movere; pedem dextrum
                trahere. Quaesisse se, cuius nationis esset: respondisse nescio quid perturbato sono
                et voce confusa; non intellegere se linguam eius, nec Graecum esse nec Romanum nec
                ullius gentis notae. Tum Iuppiter Herculem, qui totum orbem terrarum pererraverat et
                nosse videbatur omnes nationes, iubet ire et explorare, quorum hominum esset. Tum
                Hercules primo aspectu sane perturbatus est, ut qui etiam non omnia monstra
                timuerit. Ut vidit novi generis faciem, insolitum incessum, vocem nullius terrestris
                animalis sed qualis esse marinis beluis solet, raucam et implicatam, putavit sibi
                tertium decimum laborem venisse. Diligentius intuenti visus est quasi homo. Accessit
                itaque et quod facillimum fuit Graeculo, ait:<quote rend="blockquote">
                    <l>
                        <foreign xml:lang="grc">τίς πόθεν εἶς ἀνδρῶν, πόθι τοι πόλις ἠδὲ τοκῆες;</foreign>
                    </l>
                </quote>
                <pb n="p.382"/> Claudius gaudet esse illic philologos homines, sperat futurum
                aliquem historiis suis locum. Itaque et ipse Homerico versu Caesarem se esse
                significant ait:</p>
            <quote rend="blockquote">
                <l>
                    <foreign xml:lang="grc">Ἰλιόθεν με φέρων ἄνεμος Κικόνεσσι πέλασσεν.</foreign>
                </l>
            </quote>
            <p>Erat autem sequens versus verior, aeque Homericus:</p>
            <quote rend="blockquote">
                <l>
                    <foreign xml:lang="grc">ἔνθα δʼ ἐγὼ πόλιν ἔπραθον, ὤλεσα δʼ αὐτούς.</foreign>
                </l>
            </quote>
            <p>Et imposuerat Herculi minime vafro,
</p></div>

<div type="textpart" subtype="section" n="6"><p> nisi fuisset
                illic Febris, quae fano suo relicto sola cum illo venerat: ceteros omnes deos Romae
                reliquerat. <quote>Iste</quote> inquit <quote>mera mendacia narrat. Ego tibi dico,
                    quae cum illo tot annis vixi: Luguduni natus est, Marci municipem vides. Quod
                    tibi narro, ad sextum decimum lapidem natus est a Vienna, Gallus germanus.
                    Itaque quod Gallum facere oportebat, Romam cepit. Hunc ego tibi recipio Luguduni
                    natum, ubi Licinus<note><hi rend="italics">Buecheler</hi> Licinusfor
                    Licinius.</note> multis annis regnavit. Tu autem, qui plura loca calcasti quam
                    ullus mulio perpetuarius, Lugudunenses scire debes, et<note><hi rend="italics">Buecheler omits</hi> et <hi rend="italics">with one MS. and
                        brackets</hi> Lugudunenses.</note> multa milia inter Xanthum et Rhodanum
                    interesse.</quote> Excandescit hoc loco Claudius et quanto potest murmure
                irascitur. Quid diceret, nemo intellegebat, ille autem Febrim duci iubebat, illo
                gestu solutae manus<pb n="p.384"/> et ad hoc unum satis firmae, quo decollare
                homines solebat, iusserat illi collum praecidi. Putares omnes illius esse libertos:
                adeo illum nemo curabat. tum Hercules <quote>audi me</quote> inquit <quote>tu
                    desine fatuari. Venisti huc, ubi mures ferrum rodunt. Citiusmihi verum, ne tibi
                    alogias excutiam.</quote> Et quo terribilior esset, tragicus fit et ait:</p>
            <quote rend="blockquote">
                <l>exprome propere, sede qua genitus cluas,</l>
                <l>hoc ne peremptus stipite ad terram accidas;</l>
                <l>haec clava reges saepe mactavit feros.</l>
                <l>Quid nunc profatu vocis incerto sonas?</l>
                <l>Quae patria, quae gens mobile eduxit caput?</l>
                <l>Edissere. Equidem regna tergemini petens</l>
                <l>longinqua regis, unde ab Hesperio mari</l>
                <l>Inachiam ad urbem nobile advexi pecus,</l>
                <l>vidi duobus imminens fluviis iugum,</l>
                <l>quod Phoebus ortu semper obverso videt,</l>
                <l>ubi Rhodanus ingens amne praerapido fluit,</l>
                <l>Ararque dubitans, quo suos cursus agat,</l>
                <l>tacitus quietis adluit ripas vadis.</l>
                <l>Estne illa tellus spiritus altrix tui?"</l>
            </quote>
            <p>Haec satis animose et fortiter, nihilo minus mentis<pb n="p.386"/> suae non est et
                timet <foreign xml:lang="grc">μωροῦ πληγήν.</foreign> Claudius ut vidit virum
                valentem, oblitus nugarum intellexit neminem Romae sibi parem fuisse, illic non
                habere se idem gratiae: gallum in suo sterquilino plurimum posse. Itaque quantum
                intellegi potuit, haec visus est dicere: <quote>Ego te, fortissime deorum Hercule,
                    speravi mihi adfuturum apud alios, et si qui a me notorem petisset, te fui
                    nominaturus, qui me optime nosti. Nam si memoria repetis, ego eram qui
                            tibi<note><hi rend="italics">So MSS. Buecheler reads</hi> Tiburi, <hi rend="italics">quoting Suet. Aug.</hi> 72.</note> ante templum tuum ius
                    dicebam totis diebus mense Iulio et Augusto. Tu scis, quantum illic miseriarum
                    tulerim, cum causidicos audirem diem et noctem, in quos si incidisses, valde
                    fortis licet tibi videaris, maluisses cloacas Augeae purgare: multo plus ego
                    stercoris exhausi. Sed quoniam volo</quote>
</p></div>

<div type="textpart" subtype="section" n="8"><p><quote>Non mirum quod in curiam impetum fecisti: nihil tibi clausi
                    est. Modo dic nobis, qualem deum istum fieri velis. <foreign xml:lang="grc">Ἐπικούρειος θεὸς</foreign> non potest esse: <foreign xml:lang="grc">οὔτε
                    αὐτὸς πρᾶγμα ἔχει τι οὔτε ἄλλοις παρέχει;</foreign> Stoicus? Quomodo potest 'rotundus' esse, ut ait Varro, 'sine
                    capite, sine praeputio'? Est aliquid in illo Stoici dei, iam video: nec cor nec
                    caput habet. Si mehercules a Saturno petisset hoc beneficium, cuius mensem toto
                    anno celebravit, Saturnalicius princeps, non tulisset illud, nedum ab Iove, quem
                    quantum quidem in illo<pb n="p.388"/> fuit, damnavit incesti. Silanum enim
                    generum suum occidit propterea quod sororem suam, festivissimam omnium
                    puellarum, quam omnes Venerem vocarent, maluit Iunonem vocare. 'Quare' inquit
                    'quaero enim, sororem suam?' Stulte, stude: Athenis dimidium licet, Alexandriae
                    totum. 'Quia Romae' inquis 'mures molas lingunt.' Hic nobis curva corriget? quid
                    in cubiculo suo faciat, nescit, et iam 'caeli scrutatur plagas'? Deus fieri
                    vult: parum est quod templum in Britannia habet, quod hunc barbari colunt et ut
                    deum orant <foreign xml:lang="grc">μωροῦ εὐιλάτου τυχεῖν</foreign>?</quote></p>
            
</div>

<div type="textpart" subtype="section" n="9"><p>Tandem Iovi venit in mentem, privatis intra curiam
                morantibus senatoribus non licere<note>senatoribus non licere: <hi rend="italics">added by Buecheler.</hi></note> sententiam dicere nec disputare.
                <quote>Ego</quote> inquit <quote>p. c. interrogare vobis permiseram, vos mera
                    mapalia fecistis. Volo ut servetis disciplinam curiae. Hic qualiscunque est,
                    quid de nobis existimabit?</quote> Illo dimisso primus interrogatur sententiam
                Ianus pater. Is designatus erat in kal. Iulias postmeridianus consul, homo
                quantumvis vafer, qui semper videt <foreign xml:lang="grc">ἅμα πρόσσω καὶ ὀπίσσω.</foreign>
                <pb n="p.390"/> Is multa diserte, quod in foro vivebat, dixit, quae notarius
                persequi non potuit, et ideo non refero, ne aliis verbis ponam, quae ab illo dicta
                sunt. Multa dixit de magnitudine deorum: non debere hunc vulgo dari honorem.
                    <quote>Olim</quote> inquit <quote>magna res erat deum fieri: iam famam mimum
                    fecistis. Itaque ne videar in personam, non in rem dicere sententiam, censeo ne
                    quis post hunc diem deus fiat ex his, qui <foreign xml:lang="grc">ἀρούρης                        καρπὸν ἔδουσιν,</foreign> aut ex his, quos alit <foreign xml:lang="grc">ζείδωρος ἄρουρα.</foreign>. Qui contra hoc senatus consultum deus
                    factus, dictus pictusve erit, eum dedi Laruis et proximo munere inter novos
                    auctoratos ferulis vapulare placet.</quote> Proximus interrogatur sententiam
                Diespiter Vicae Potae filius, et ipse designatus consul, nummulariolus: hoc quaestu
                se sustinebat, vendere civitatulas solebat. Ad hunc belle accessit Hercules et
                auriculam illi tetigit. Censet itaque in haec verba: <quote>Cum divus Claudius et
                    divum Augustum sanguine contingat nec minus divam Augustam aviam suam, quam ipse
                    deam esse iussit, longeque omnes mortales sapientia antecellat, sitque e re
                    publica esse aliquem qui cum Romulo possit 'ferventia rapa vorare,' censeo uti
                    divus Claudius ex hac die deus sit, ita uti ante eum qui optimo iure factus sit,
                    eamque rem ad metamorphosis Ovidi adiciendam.</quote> Variae erant sententiae,
                et vide<pb n="p.392"/> batur Claudius sententiam vincere. Hercules enim, qui
                videret ferrum suum in igne esse, modo huc modo illuc cursabat et aiebat:
                    <quote>Noli mihi invidere, mea res agitur; deinde tu si quid volueris, in vicem
                    faciam; manus manum lavat.</quote></p>
            
</div>

<div type="textpart" subtype="section" n="10"><p>Tunc divus Augustus surrexit sententiae suae loco
                dicendae, et summa facundia disseruit: <quote>Ego</quote> inquit "p. c. vos testes
                habeo, ex quo deus factus sum, nullum me verbum fecisse: semper meum negotium ago.
                Sed non possum amplius dissimulare, et dolorem, quem graviorem pudor facit,
                continere. In hoc terra marique pacem peperi? Ideo civilia bella compescui? Ideo
                legibus urbem fundavi, operibus ornavi, ut—quid dicam p. c. non invenio:
                omnia infra indignationem verba sunt. Confugiendum est itaque ad Messalae Corvini,
                disertissimi viri, illam sententiam <quote>pudet imperii.</quote> Hic, p. c., qui
                vobis non posse videtur muscam excitare, tam facile homines occidebat, quam canis
                adsidit. Sed quid ego de tot ac talibus viris dicam? Non vacat deflere publicas
                clades intuenti domestica mala. Itaque illa omittam, haec referam; nam etiam si
                        soror<note><hi rend="italics">MSS.</hi> sormea.</note> mea Graece nescit,
                ego scio:<foreign xml:lang="grc">ἔγγιον γόνυ κνήμης.</foreign> Iste quem videtis,
                per tot annos<pb n="p.394"/> sub meo nomine latens, hanc mihi gratiam rettulit, ut
                duas Iulias proneptes meas occideret, alteram ferro, alteram fame; unum abnepotem L.
                Silanum. videris luppiter an in causa mala, certe in tua, si aequus futurus es. Dic
                mihi, dive Claudi, quare quemquam ex his, quos quasque occidisti, antequam de causa
                cognosceres, antequam audires, damnasti? Hoc ubi fieri solet?
<milestone unit="section" n="11"/> In caelo non fit. Ecce Iuppiter, qui tot annos regnat,
                uni Volcano crus fregit, quem<quote rend="blockquote">
                    <l>
                        <foreign xml:lang="grc">ῤῖψε ποδὸς τεταγὼν ἀπὸ βηλοῦ θεσπεσίοιο</foreign>
                    </l>
                </quote> et iratus fuit uxori et suspendit illam: numquid occidit? Tu Messalinam,
                cuius aeque avunculus maior eram quam tuus, occidisti. <quote>Nescio</quote> inquis.
                Di tibi male faciant: adeo istuc turpius est, quod nescisti, quam quod occidisti. C.
                Caesarem non desiit mortuum persequi. Occiderat ille socerum: hic et generum. Gaius
                Crassi filium vetuit Magnum vocari: hic nomen illi reddidit, caput tulit. Occidit in
                una domo Crassum, Magnum, Scriboniam, Tristionias, Assarionem, nobiles tamen,
                Crassum vero tam fatuum, ut etiam regnare posset. Hunc nunc deum facere vultis?
                Videte corpus eius dis iratis natum. Ad summam, tria verba cito dicat, et servum me
                ducat. Hunc deum quis colet? Quis credet? Dum tales deos facitis, nemo vos deos esse
                credet. Summa rei, p. c.,<pb n="p.396"/> si honeste me<note>
                    <hi rend="italics">Added by Buecheler.</hi>
                </note> inter vos gessi, si nulli clarius respondi, vindicate iniurias meas. Ego pro
                sententia mea hoc censeo:" atque ita ex tabella recitavit: <quote>quando quidem
                    divus Claudius occidit socerum suum Appium Silanum, generos duos Magnum Pompeium
                    et L. Silanum, socerum filiae suae Crassum Frugi, hominem tam similem sibi quam
                    ovo ovum, Scriboniam socrum filiae suae, uxorem suam Messalinam et ceteros
                    quorum numerus iniri non potuit, placet mihi in eum severe animadverti, nec illi
                    rerum iudicandarum vacationem dari, eumque quam primum exportari, et caelo intra
                    triginta dies excedere, Olympo intra diem tertium.</quote></p>
            <p>Pedibus in hanc sententiam itum est. Nec mora, Cyllenius illum collo obtorto trahit
                ad inferos, a caelo</p>
            <quote rend="blockquote">
                <l>
                    <quote>illuc<note>
                            <hi rend="italics">Added by Buecheler.</hi>
                        </note> unde negant redire quemquam.</quote>
                </l>
            </quote>
            
</div>

<div type="textpart" subtype="section" n="12"><p>Dum descendunt per viam sacram, interrogat
                Mercurius, quid sibi velit ille concursus hominum, num Claudii funus esset. Et erat
                omnium formosissimum et impensa cura, plane ut scires deum efferri: tubicinum,
                cornicinum, omnis generis aenatorum tanta turba, tantus concentus, ut etiam Claudius
                audire posset. Omnes laeti, hilares: populus Romanus ambulabat tanquam liber. Agatho
                et pauci causidici plorabant, sed plane ex animo. Iurisconsulti e tenebris
                procedebant, pallidi, graciles, vix animam habentes, tanquam qui tum maxime
                    reviviscerent.<pb n="p.398"/> Ex his unus cum vidisset capita conferentes et
                fortunas suas deplorantes causidicos, accedit et ait:<quote>dicebam vobis: non
                    semper Saturnalia erunt.</quote></p>
            <p>Claudius ut vidit funus suum, intellexit se mortuum esse. Ingenti eum <foreign xml:lang="grc">μεγάλῳ χορικῷ</foreign> nenia cantabatur anapaestis:</p>
            <quote rend="blockquote">
                <l>"Fundite fletus, edite planctus,</l>
                <l>resonet tristi clamore forum:</l>
                <l>cecidit pulchre cordatus homo,</l>
                <l>quo non alius fuit in toto</l>
                <l>fortior orbe.</l>
                <l>Ille citato vincere cursu</l>
                <l>poterat celeres, ille rebelles</l>
                <l>fundere Parthos levibusque sequi</l>
                <l>Persida telis, certaque manu</l>
                <l>tendere nervum, qui praecipites</l>
                <l>vulnere parvo figeret hostes,</l>
                <l>pictaque Medi terga fugacis.</l>
                <l>Ille Britannos ultra noti</l>
                <l>litora ponti</l>
                <l>et caeruleos scuta Brigantas</l>
                <l>dare Romuleis colla catenis</l>
                <l>iussit et ipsum nova Romanae</l>
                <l>iura securis tremere Oceanum.</l>
                <l>Deflete virum, quo non alius</l>
                <l>potuit citius discere causas,</l>
                <l>una tantum parte audita,</l>
                <l>saepe ne utra. Quis nunc iudex</l>
                <l>toto lites audiet anno?</l>
                <l>Tibi iam cedet sede relicta,</l>
                <l>qui dat populo iura silenti,</l>
                <pb n="p.400"/>
                <l>Cretaea tenens oppida centum.</l>
                <l>Caedite maestis pectora palmis,</l>
                <l>o causidici, venale genus.</l>
                <l>Vosque poetae lugete novi,</l>
                <l>vosque in primis qui concusso</l>
                <l>magna parastis lucra fritillo."</l>
            </quote>
            
</div>

<div type="textpart" subtype="section" n="13"><p>Delectabatur laudibus suis Claudius, et cupiebat
                diutius spectare. Inicit illi manum Talthybius deorum<note><hi rend="italics">The
                        MSS. add</hi> nuntius.</note> et trahit capite obvoluto, ne quis eum possit
                agnoscere, per campum Martium, et inter Tiberim et viam tectam descendit ad inferos.
                Antecesserat iam compendiaria Narcissus libertus ad patronum excipiendum, et
                venienti nitidus, ut erat a balineo, occurrit et ait: <quote>Quid di ad homines?</quote>
                <quote>celerius</quote> inquit Mercurius <quote>et venire nos nuntia.</quote> Dicto
                citius Narcissus evolat. Omnia proclivia sunt, facile descenditur. Itaque quamvis
                podagricus esset, momento temporis pervenit ad ianuam Ditis, ubi iacebat Cerberus
                vel ut ait Horatius <quote>belua centiceps.</quote> Pusillum
                perturbatur—subalbam canem in deliciis habere adsueverat—ut
                ilium vidit canem nigrum, villosum, sane non quem velis tibi in tenebris occurrere,
                et magna voce <quote>Claudius</quote> inquit <quote>veniet.</quote> Cum plausu
                procedunt cantantes:<foreign xml:lang="grc">εὑρήκαμεν, συγχαίρωμεν.</foreign><note>
                    <hi rend="italics">Buecheler alters the MS. reading to</hi>
                    <foreign xml:lang="grc">συγχαίρομεν,</foreign>
                    <hi rend="italics">the actual word of the cry.</hi>
                </note> Hic erat C. Silius consul designatus, Iuncus praetorius, Sex. Traulus, M.
                    Hel<pb n="p.402"/> vius, Trogus, Cotta, Vettius Valens, Fabius equites R. quos
                Narcissus duci iusserat. Medius erat in hac cantantium turba Mnester pantomimus,
                quem Claudius decoris causa minorem fecerat. Ad Messalinam—cito rumor
                percrebuit Claudium venisse—convolant: primi omnium liberti Polybius,
                Myron, Harpocras, Amphaeus, Pheronactus,quos Claudius omnes, necubi imparatus esset,
                praemiserat. Deinde praefecti duo Iustus Catonius et Rufrius Pollio. Deinde amici
                Saturninus Lusius et Pedo Pompeius et Lupus et Celer Asinius consulares. Novissime
                fratris filia, sororis filia, generi, soceri, socrus, omnes plane consanguinei. Et
                agmine facto Claudio occurrunt. Quos cum vidisset Claudius, exclamat: <foreign xml:lang="grc">πάντα φίλων πλήρη</foreign>
                <quote>quomodo huc venistis vos?</quote> Tum Pedo Pompeius: <quote>Quid dicis, homo
                    crudelissime? Quaeris, quomodo? Quis enim nos alius hue misit quam tu, omnium
                    amicorum interfector? In ius eamus, ego tibi hic sellas ostendam.</quote></p>
            
</div>

<div type="textpart" subtype="section" n="14"><p>Ducit illum ad tribunal Aeaci: is lege Cornelia
                quae de sicariis lata est, quaerebat. Postulat, nomen eius recipiat; edit
                subscriptionem: occisos senatores XXXV, equites R. CCXXI, ceteros <foreign xml:lang="grc">ὅσα ψάμαθός τε κόνις τε.</foreign>. Advocatum non invenit.
                Tandem procedit P. Petronius, vetus convictor eius, homo Claudiana lingua disertus,
                et postulat advocationem. Non datur. Accusat Pedo Pompeius magnis clamoribus.
                Incipit patronus velle respondere. Aeacus, homo iustissimus,<pb n="p.404"/> vetat,
                et illum altera tantum parte audita condemnat et ait: <foreign xml:lang="grc">αἴκε πάθοι τά τʼ ἔρεξε, δίκη κʼ ἰθεῖα γένοιτο.</foreign> Ingens silentium
                factum est. Stupebant omnes novitate rei attoniti, negabant hoc unquam factum.
                Claudio magis iniquum videbatur quam novum. De genere poenae diu disputatum est,
                quid illum pati oporteret. Erant qui dicerent, Sisyphum satis diu laturam fecisse,
                Tantalum siti periturum nisi illi succurreretur, aliquando Ixionis miseri rotam
                sufflaminandam. Non placuit ulli ex veteribus missionem dari, ne vel Claudius unquam
                simile speraret. Placuit novam poenam constitui debere, excogitandum illi laborem
                irritum et alicuius cupiditatis speciem sine effectu. Tum Aeacus iubet illum alea
                ludere pertuso fritillo. Et iam coeperat fugientes semper tesseras quaerere et nihil
                    proficere.
</p></div>

<div type="textpart" subtype="section" n="15"><p>
                <quote rend="blockquote">
                    <l>Nam quotiens missurus erat resonante fritillo,</l>
                    <l>utraque subducto fugiebat tessera fundo.</l>
                    <l>Cumque recollectos auderet mittere talos,</l>
                    <l>fusuro similis semper semperque petenti,</l>
                    <pb n="p.406"/>
                    <l>decepere fidem: refugit digitosque per ipsos</l>
                    <l>fallax adsiduo dilabitur alea furto.</l>
                    <l>Sic cum iam summi tanguntur culmina montis,</l>
                    <l>irrita Sisyphio volvuntur pondera collo.</l>
                </quote> Apparuit subito C. Caesar et petere ilium in servitutem coepit; producit
                testes, qui illum viderant ab illo flagris, ferulis, colaphis vapulantem.
                Adiudicatur C. Caesari; Caesar illum Aeaco donat. Is Menandro liberto suo tradidit,
                ut a cognitionibus esset.</p>
        </div>
        </div>
        </body>
    </text>
</TEI>
