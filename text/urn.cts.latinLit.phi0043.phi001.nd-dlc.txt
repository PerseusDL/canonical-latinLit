ANNALIUM LIB. I 
					 
						 I 
						 Musae quae pedibus magnum pulsatis Olympum 
					 
					 
						 II 
						 Musas quas memorant, nosce nos esse Camenas 
					 
					 
						 III 
						 Nam latos populos res atque poemata nostra cluebant 
					 
					 
						 IV 
						 somno leni placidoque revinctus 
					 
					 
						 V 
						 visus Homerus adesse poeta 
					 
					 
						 VI 
						 Ei mihi qualis erat 
					 
					 
						 VII 
						 «O pietas animi 
					 
					 
						 VIII 
						 Quae cava corpore caeruleo cortina receptat 
					 
					 
						 IX 
						 Ova parire solet genus pennis condecoratum Non animam: et post inde venit divinitus pullis Ipsa anima 
					 
					 
						 X 
						 terraque corpus Quae dedit ipsa capit neque dispendi facit hilum 
					 
					 
						 XI 
						 memini me fiere pavum 
					 
					 
						 XII 
						 «Lunai portum, est operae, cognoscite, cives. 
					 
					 
						 XIII 
						 Cum veter occubuit Priamus sub Marte Pelasgo 
					 
					 
						 XIV 
						 Doctusque Anchisesque Venus quem pulchra dearum Fari donavit, divinum pectus habere 
					 
					 
						 XV 
						 Tum face vero quod tecum precibus pater orat 
					 
					 
						 XVI 
						 Transnavit cita per teneras caliginis auras 
					 
					 
						 XVII 
						 Constitit inde loci propter sos dia dearum 
					 
					 
						 XVIII 
						 Est locus Hesperiam quam mortales perhibebant 
					 
					 
						 XIX 
						 Quam prisci casci populi tenuere Latini 
					 
					 
						 XX 
						 Saturnia terra 
					 
					 
						 XXI 
						 Saturno Quem Caelus genuit 
					 
					 
						 XXII 
						 Cum saevo obsidio magnus Titanu premebat 
					 
					 
						 XXIII 
						 Qui caelum versat stellis fulgentibus aptum 
					 
					 
						 XXIV 
						 «Assaraco natus Capys optimus isque pium ex se Anchisen generat 
					 
					 
						 XXV 
						 «Accipe daque fidem foedusque feri bene firmum. 
					 
					 
						 XXVI 
						 Olli respondit rex Albai longai 
					 
					 
						 XXVII 
						 Quos homines quondam Laurentis terra recepit 
					 
					 
						 XXVIII 
						 Et cita cum tremulis anus attulit artubus lumen. Talia tum memorat lacrimans exterrita somno: «Eurydica prognata, pater quam noster amavit, Vires vitaque corpus meum nunc deserit omne. Nam me visus homo pulcher per amoena salicta Et ripas raptare locosque novos: ita sola Postilla, germana soror, errare videbar Tardaque vestigare et quaerere te neque posse Corde capessere: semita nulla pedem stabilibat. Exim compellare pater me voce videtur His verbis: ‘o gnata, tibi sunt ante gerendae Aerumnae, post ex fluvio fortuna resistet.’ Haec effatus pater, germana, repente recessit Nec sese dedit in conspectum corde cupitus, Quamquam multa manus ad caeli caerula templa Tendebam lacrumans et blanda voce vocabam. Vix aegro cum corde meo me somnus reliquit.» 
					 
					 
						 XXIX 
						 «Te sale nata precor, Venus, et genetrix patris nostri, Ut me de caelo visas cognata parumper. 
					 
					 
						 XXX 
						 «Teque pater Tiberine tuo cum flumine sancto 
					 
					 
						 XXXI 
						 «Ilia dia nepos quas aerumnas tetulisti. 
					 
					 
						 XXXII 
						 «cetera quos peperisti Ne cures 
					 
					 
						 XXXIII 
						 ut Ilia reddita nuptum 
					 
					 
						 XXXIV 
						 Haec ecfatus, ibique latrones dicta facessunt. 
					 
					 
						 XXXV 
						 caenacula maxima caeli 
					 
					 
						 XXXVI 
						 bipatentibus 
					 
					 
						 XXXVII 
						 Iuno, Vesta, Minerva, Ceres, Diana, Venus, Mars, Mercurius, Iovis, Neptunus, Vulcanus, Apollo 
					 
					 
						 XXXVIII 
						 Respondit Iuno Saturnia sancta dearum 
					 
					 
						 XXXIX 
						 «Unus erit quem tu tolles in caerula caeli Templa 
					 
					 
						 XL 
						 Postquam consis....se fluvius, qui est omnibus princeps 
					 
					 
						 XLI 
						 lupus femina feta repente 
					 
					 
						 XLII 
						 desunt, rivos camposque remanant. 
					 
					 
						 XLIII 
						 Indotuetur ibi lupus femina, conspicit omnis: Hinc campum celeri passu permensa parumper Coniicit in silvam sese 
					 
					 
						 XLIV 
						 pars ludicre saxa Iactant, inter se licitantur 
					 
					 
						 XLV 
						 Occiduntur. ubi potitur ratus Romulus praedam 
					 
					 
						 XLVI 
						 «Ast hic quem nunc tu tam torviter increpuisti 
					 
					 
						 XLVII 
						 Curantes magna cum cura tum cupientes Regni dant operam simul auspicio augurioque. Remus auspicio se devovet atque secundam Solus avem servat. at Romulus pulcher in alto Quaerit Aventino, servat genus altivolantum. Certabant urbem Romam Remoramne vocarent. Omnibus cura viris uter esset induperator. Expectant, veluti consul cum mittere signum Volt omnes avidi spectant ad carceris oras, Quam mox emittat pictis e faucibus currus, Sic expectabat populus atque ore timebat Rebus, utri magni victoria sit data regni. Interea sol albus recessit in infera noctis. Exin candida se radiis dedit icta foras lux Et simul ex alto longe pulcherruma praepes Laeva volavit avis. simul aureus exoritur sol, Cedunt de caelo ter quattuor corpora sancta Avium, praepetibus sese pulchrisque locis dant. Conspicit inde sibi data Romulus esse priora, Auspicio regni stabilita scamna solumque. 
					 
					 
						 XLVIII 
						 «Iuppiter, ut muro fretus magis quamde manus vi 
					 
					 
						 XLIX 
						 «At tu non ut sum summam servare decet rem 
					 
					 
						 L 
						 «Nec pol homo quisquam faciet inpune animatus Hoc nisi tu: nam mi calido das sanguine poenas. 
					 
					 
						 LII 
						 Virgines, nam sibi quisque domi Romanus habet sas 
					 
					 
						 LIII 
						 Cum superum lumen nox intempesta teneret 
					 
					 
						 LIV 
						 Maerentes flentes lacrimantes commiserantes 
					 
					 
						 LV 
						 «Nerienem Mavortis et Herem 
					 
					 
						 LVI 
						 «Nam vi depugnare sues stolidi soliti sunt. 
					 
					 
						 LVII 
						 «Aeternum seritote diem concorditer ambo 
					 
					 
						 LVIII 
						 «Ea mihi reliquae fidei regno vobisque, Quiritis, Se fortunatim feliciter ac bene vortat. 
					 
					 
						 LX 
						 O Tite tute Tati tibi tanta tyranne tulisti. 
					 
					 
						 LXI 
						 Pectora . . tenet desiderium, simul inter Sese sic memorant «o Romule, Romule die, Qualem te patriae custodem di genuerunt! O pater o genitor o sanguen dis oriundum! Tu produxisti nos intra luminis oras. 
					 
					 
						 LXII 
						 «Romulus in caelo cum dis genitalibus aevum Degit. 
					 
					 
						 LXIII 
						 «Quirine pater veneror Horamque Quirini. 
					 
					 
						 LXIV 
						 pede ruit

ANNALIUM LIB. II 
					 
						 I 
						 Olli respondit suavis sonus Egeriai 
					 
					 
						 II 
						 Mensas constituit idemque ancilia Libaque fictores Argeos et tutulatos 
					 
					 
						 III 
						 Volturnalem Palatualem Furinalem Floralemque Falacrem et Pomonalem fecit Hic idem 
					 
					 
						 IV 
						 «Si quid me fuerit humanitus, ut teneatis 
					 
					 
						 V 
						 Metioeo Fufetioeo 
					 
					 
						 VI 
						 «quianam legiones caedimus ferro 
					 
					 
						 VII 
						 Et simul effugit, speres ita funditus nostras 
					 
					 
						 VIII 
						 Hic occasus datus est: at Oratius inclutus saltu 
					 
					 
						 IX 
						 «Qui ferro minitere atque in te ningulus 
					 
					 
						 X 
						 At sese, sum quae dederat in luminis oras 
					 
					 
						 XI 
						 «Ingens cura mis cum concordibus aequiperare 
					 
					 
						 XII 
						 «Adnuit sese mecum decernere ferro 
					 
					 
						 XIII 
						 «Ferro se caedei quam dictis his toleraret. 
					 
					 
						 XIV 
						 Haec inter se totum egere diem tuditantes. 
					 
					 
						 XV 
						 «Quande tuas omnes legiones ac popularis 
					 
					 
						 XVI 
						 tractatus per aequora campi 
					 
					 
						 XVII 
						 Vulturus in spinis miserum mandebat homonem. Heu quam crudeli condebat membra sepulcro. 
					 
					 
						 XVIII 
						 At tuba terribili sonitu taratantara dixit. 
					 
					 
						 XIX 
						 Isque dies post aut marcus quam regna recepit 
					 
					 
						 XX 
						 et Tiberis flumen vomit in mare salsum 
					 
					 
						 XXI 
						 i caerula prata 
					 
					 
						 XXII 
						 Ostia munita est; idem loca navibus pulchris Munda facit; nautisque mari quaesentibus vitam

ANNALIUM LIB. III 
					 
						 I 
						 Olim de caelo laevum dedit inclytus signum 
					 
					 
						 II 
						 Et densis aquila pennis obnixa volabat Vento quem perhibent Graium genus aera lingua. 
					 
					 
						 III 
						 Postquam lumina sis oculis bonus Ancus reliquit 
					 
					 
						 IV 
						 Tarquinio dedit imperium simul et sola regni 
					 
					 
						 V 
						 Circum sos quae sunt magnae gentes opulentae 
					 
					 
						 VI 
						 «Hac noctu filo pendebit Etruria tota. 
					 
					 
						 VII 
						 Postquam defessi sunt stare et spargere sese Hastis, ansatis concurrunt undique telis 
						 
					 
					 
						 VIII 
						 Exin Tarquinium bona femina lavit et unxit. 
					 
					 
						 IX 
						 Prodinunt famuli: tum candida lumina lucent. 
					 
					 
						 X 
						 Et qui sextus erat Romae regnare quadratae 
					 
					 
						 XI 
						 Inde sibi memorat unum super esse laborem. 
					 
					 
						 XII 
						 Caelum suspexit stellis fulgentibus aptum.

ANNALIUM LIB. IV 
					 
						 I 
						 «Nobis unde forent fructus vitaeque propagmen 
					 
					 
						 II 
						 Romani scalis: summa nituntur opum vi. 
					 
					 
						 III 
						 Vulsculus perdidit Anxur. 
					 
					 
						 IV 
						 nonis Iunis soli luna obstitit et nox 
					 
					 
						 V 
						 Qua Galli furtim noctu summa arcis adorti Moenia concubia vigilesque repente cruentant

ANNALIUM LIB. V 
					 
						 I 
						 Iniicit inritatus: tenet occasus, iuvat res. 
					 
					 
						 II 
						 Bellum aequis manibus nox intempesta diremit. 
					 
					 
						 III 
						 euax aquast aspersa Latinis 
					 
					 
						 IV 
						 Cives Romani tunc facti sunt Campani. 
					 
					 
						 V 
						 Cum nihil horridius umquam lex ulla iuberet 
					 
					 
						 VI 
						 Cogebant hostes lacrimantes ut misererent. 
					 
					 
						 VII 
						 ansatas mittunt de turribus 
					 
					 
						 VIII 
						 Quod per amoenam urbem leni fluit agmine flumen.

ANNALIUM LIB. VI 
					 
						 I 
						 Quis potis ingentis oras evolvere belli 
					 
					 
						 II 
						 Tum cum corde suo divum pater atque hominum rex Effatur 
					 
					 
						 III 
						 Navus repertus homo Graio patre Graius homo rex 
					 
					 
						 IV 
						 Nomine Burrus uti memorant a stirpe supremo 
					 
					 
						 V 
						 «Aiio te Aeacida Romanos vincere posse. 
					 
					 
						 VI 
						 stolidum genus Aeacidarum: Bellipotentes sunt magis quam sapientipotentes. 
					 
					 
						 VII 
						 Intus in occulto mussabant 
					 
					 
						 VIII 
						 Proletarius publicitus scutisque feroque Ornatur ferro, muros urbemque forumque Excubiis curant 
					 
					 
						 IX 
						 Balantum pecudes quatit, omnes arma requirunt 
					 
					 
						 X 
						 Incedunt arbusta per alta, securibus caedunt, Percellunt magnas quercus, exciditur ilex, Fraxinus frangitur atque abies consternitur alta, Pinus proceras pervortunt: omne sonabat Arbustum fremitu silvai frondosai. 
					 
					 
						 XI 
						 «Qui antehac invicti fuere viri, pater optime Olympi, Hos ego in pugna vici victusque sum ab isdem. 
					 
					 
						 XII 
						 «Nec mi aurum posco nec mi pretium dederitis : Non cauponantes bellum sed belligerantes, Ferro, non auro, vitam cernamus utrique. Vosne velit an me regnare era quidve ferat Fors Virtute experiamur. et hoc simul accipe dictum: Quorum virtuti belli fortuna pepercit, Eorundem libertati me parcere certum est. Dono, ducite, doque volentibus cum magnis dis. 
					 
					 
						 XIII 
						 «Quo vobis mentes, rectae quae stare solebant Antehac, dementes sese flexere viai? 
					 
					 
						 XIV 
						 «sed ego hic animo lamentor 
					 
					 
						 XV 
						 Aut animos superant atque asp rima era belli Spernunt 
					 
					 
						 XVI 
						 Orator sine pace redit regique refert rem. 
					 
					 
						 XVII 
						 «divi hoc audite parumper, Ut pro Romano populo prognariter armis Certando prudens animam de corpore mitto. 
					 
					 
						 XVIII 
						 Vertitur interea caelum cum ingentibus signis. 
					 
					 
						 XIX 
						 Ut primum tenebris abiectis indalbabat

ANNALIUM LIB. VII 
					 
						 I 
						 scripsere alii rem Versibus quos olim Faunei vatesque canebant, Cum neque Musarum scopulos nec dicti studiosus quisquam erat ante hunc. Nos ausi reserare 
					 
					 
						 II 
						 Nec quisquam sophiam sapientia quae perhibetur In somnis vidit prius quam sam discere coepit. 
					 
					 
						 III 
						 Poenos Sarra oriundos 
					 
					 
						 IV 
						 Poeni suos soliti dis sacrificare puellos 
					 
					 
						 V 
						 Qualis consiliis quantumque potesset in armis 
					 
					 
						 VI 
						 Appius indixit Karthaginiensibus bellum. 
					 
					 
						 VII 
						 Explorant Numidae totum: quatit ungula terram 
					 
					 
						 VIII 
						 Mulserat huc navem conpulsam fluctibus pontus 
					 
					 
						 IX 
						 Et melior navis quam quae stlataria portat 
					 
					 
						 X 
						 tonsas ante tenentes Parerent, observarent, portisculus signum Cum dare coepisset 
					 
					 
						 XI 
						 «Poste recumbite vestraque pectora pellite tonsis. 
					 
					 
						 XII 
						 Pone petunt: exim referunt ad pectora tonsas. 
					 
					 
						 XIII 
						 Denique vi magna quadrupes eques atque elephanti Proiciunt sese 
					 
					 
						 XIV 
						 Haece locutus vocat, quocum bene saepe libenter Mensam sermonesque suos rerumque suarum Comiter impertit magnam cum lassus diei Partem fuisset de summis rebus regundis Consilio indu foro lato sanctoque senatu, Cui res audacter magnas parvasque iocumque Eloqueretur et cuncta malaque et bona dictu Evomeret si qui vellet tutoque locaret, Quocum multa volup [gaudia] clamque palamque, Ingenium cui nulla malum sententia suadet Ut faceret facinus, levis, haud malus, doctus, fidelis, Suavis homo, facundus, suo contentus, beatus, Scitus, secunda loquens in tempore, commodus, verbum Paucum, multa tenens, antiqua sepulta vetustas Quae facit; et mores veteresque novosque tenentem, Multorum veterum leges divumque hominumque, Prudentem, qui dicta loquive tacereve posset, Hunc inter pugnas Servilius sic conpellat. 
					 
					 
						 XV 
						 Alter nare cupit: alter pugnare paratust. 
					 
					 
						 XVI 
						 Deducunt habiles gladios filo gracilento. 
					 
					 
						 XVII 
						 legio reddit murumque ruinas, Mox auferre domos populi rumore secundo 
					 
					 
						 XVIII 
						 Dum censent terrere minis, hortantur ibei sos. 
					 
					 
						 XIX 
						 «Fortibus est fortuna viris data 
					 
					 
						 XX 
						 «Non semper vestra evertit: nunc Iuppiter hac stat. 
					 
					 
						 XXI 
						 «quianam dictis nostris sententia flexa est? 
					 
					 
						 XXII 
						 Sulphureas posuit spiramina Naris ad undas. 
					 
					 
						 XXIII 
						 Russescunt frundes 
					 
					 
						 XXIV 
						 longique cupressi Stant rectis foliis et amaro corpore buxum 
					 
					 
						 XXV 
						 Fici dulciferae lactantes ubere toto

ANNALIUM LIB. VIII 
					 
						 I 
						 Poeni stipendia pendunt 
					 
					 
						 II 
						 postquam Discordia taetra Belli ferratos postes portasque refregit, 
					 
					 
						 III 
						 Pellitur e medio sapientia, vi geritur res, Spernitur orator bonus, horridus miles amatur. Haut doctis dictis certantes nec maledictis Miscent inter sese inimicitiam agitantes, Non ex iure manum consertum, sed magis ferro Rem repetunt regnumque petunt, vadunt solida vi. 
					 
					 
						 IV 
						 at non sic dubius fuit hostis Aeacida Burrus 
					 
					 
						 V 
						 Marsa manus, Peligna cohors, Vestina virum vis 
					 
					 
						 VI 
						 Consequitur. summo sonitu quatit ungula terram. 
					 
					 
						 VII 
						 «praecox pugna est 
					 
					 
						 VIII 
						 «Certare abnueo: metuo legionibus labem. 
					 
					 
						 IX 
						 «Hostem qui feriet mihi erit Carthaginiensis Quisquis erit; cuiatis siet 
					 
					 
						 X 
						 Iamque fere pulvis ad caelum vasta videtur 
					 
					 
						 XI 
						 Amplius exaugere obstipo lumine solis 
					 
					 
						 XII 
						 Hastati spargunt hastas, fit ferreus imber. 
					 
					 
						 XIII 
						 Densantur campis horrentia tela virorum. 
					 
					 
						 XIV 
						 Is pernas succidit iniqua superbia Poeni 
					 
					 
						 XVI 
						 «multa dies in bello conficit unus: Et rursus multae fortunae forte recumbunt: Haudquaquam quemquam semper fortuna secuta est. 
					 
					 
						 XVII 
						 Poenos Didone oriundos 
					 
					 
						 XVIII 
						 Romanis Iuno coepit placata favere 
					 
					 
						 XIX 
						 «Nunc hostes vino domiti somnoque sepulti Consiluere 
					 
					 
						 XX 
						 «Aut occasus ubi tempusve audere repressit 
					 
					 
						 XXI 
						 Quintus pater quartum fit consul 
					 
					 
						 XXII 
						 de muris rem gerit Opscus. 
					 
					 
						 XXIII 
						 Ob Romam noctu legiones ducere coepit. 
					 
					 
						 XXIV 
						 Summus ibi capitur meddix: occiditur alter. 
					 
					 
						 XXV 
						 Tibia Musarum pangit melos

ANNALIUM LIB. IX 
					 
						 I 
						 Fortuna varia validis cum viribus luctant. 
					 
					 
						 II 
						 Livius inde redit magno mactatus triumpho 
					 
					 
						 III 
						 Europam Libyamque rapax ubi dividit unda 
					 
					 
						 IV 
						 Additur orator Cornelius suaviloquenti Ore Cethegus Marcus Tuditano collega Marci filius is dictust ollis popularibus olim Qui tum vivebant homines atque aevum agitabant Flos delibatus populi suadaeque medulla. 
					 
					 
						 V 
						 Navibus explebant sese terrasque replebant. 
					 
					 
						 VI 
						 Africa terribili tremit horrida terra tumultu 
					 
					 
						 VII 
						 perculsi pectora Poeni 
					 
					 
						 VIII 
						 «mortalem summum Fortuna repente Reddidit e summo regno ut famul infimus esset. 
					 
					 
						 IX 
						 «Sed quid ego haec memoro? dictum factumque facit frux 
					 
					 
						 X 
						 Pulvis fulva volat 
					 
					 
						 XI 
						 praeda exercitus undat 
					 
					 
						 XII 
						 libertatemque ut perpetuita Sint quae maxime 
					 
					 
						 XIII 
						 Rastros dentefabres capsit causa poliendi Agri 
					 
					 
						 XIV 
						 Cyclopis venter velut olim turserat alte Carnibus humanis distentus 
					 
					 
						 XV 
						 Florebant flammis lychnorum lumina bis sex 
					 
					 
						 XVI 
						 Debil homo 
					 
					 
						 XVII 
						 tunicata iuventus

ANNALIUM LIB. X 
					 
						 I 
						 Insece Musa manu Romanorum induperator Quod quisque in bello gessit cum rege Philippo. 
					 
					 
						 II 
						 Leucatam campsant 
					 
					 
						 III 
						 Graecia Sulpicio sorti data, Gallia Cottae 
					 
					 
						 IV 
						 Acanthus 
					 
					 
						 V 
						 Egregie cordatus homo catus Aelius Sextus 
					 
					 
						 VI 
						 Insignita fere tum milia militum octo Duxit delectos bellum tolerare potentes 
					 
					 
						 VII 
						 «Sollicitari te Tite sic noctesque diesque «O Tite si quid ego adiuero curamve levasso Quae nunc te coquit et versat in pectore fixa, Ecquid erit praemi? Ille vir haud magna cum re sed plenus fidei 
					 
					 
						 VIII 
						 Hinc Nox processit stellis ardentibus apta. 
					 
					 
						 IX 
						 Veluti si quando vinclis venatica velox Apta solet, si forte feras ex nare sagaci Sensit, voce sua nictit ululatque ibi acute 
					 
					 
						 X 
						 Aspectabat virtutem legionis suai Expectans si mussaret [dubitaret], quae denique causa Pugnandi fieret aut duri finis laboris. 
					 
					 
						 XI 
						 horitatur Induperator 
					 
					 
						 XII 
						 Regni versatum summam venere columnam 
					 
					 
						 XIII 
						 Aegro corde comis passis passis late palmis pater 
					 
					 
						 XIV 
						 pinsunt terram genibus 
					 
					 
						 XV 
						 Et simul erubuit ceu lacte et purpura mixta. 
					 
					 
						 XVI 
						 cursus quingentos saepe veruti 
					 
					 
						 XVII 
						 fiere

ANNALIUM LIB. XI 
					 
						 I 
						 Quippe solent reges omnes in rebus secundis 
					 
					 
						 II 
						 Contendunt Graecos, Graios memorare solent sos, lingua longos per 
					 
					 
						 III 
						 Quae neque Dardaniis campis potuere perire Nec cum capta capi nec cum combusta cremari 
					 
					 
						 IV 
						 «malo cruce» fatur «uti des, Iuppiter, 
					 
					 
						 V 
						 Pendent peniculamenta unum ad quemque pedum 
					 
					 
						 VI 
						 Tum clipei resonunt et ferri stridit acumen. 
					 
					 
						 VII 
						 Missaque per pectus dum transit striderat hasta 
					 
					 
						 VIII 
						 Alte delata petrisque ingentibus tecta 
					 
					 
						 IX 
						 rimantur utrique

ANNALIUM LIB. XII 
					 
						 I 
						 Omnes mortales victores, cordibus vivis Laetantes, vino curatos, somnus repente In campo passim mollissimus perculit acris. 
					 
					 
						 II 
						 Unus homo nobis cunctando restituit rem. Non enim rumores ponebat ante salutem. Ergo postque magisque viri nunc gloria claret. 
					 
					 
						 III 
						 Quem nemo ferro potuit superare nec auro 
					 
					 
						 VI 
						 Sicut fortis equus, spatio qui saepe supremo Vicit Olympia, nunc senio confectus quiescit 
					 
					 
						 VII 
						 Messapus 
					 
					 
						 VIII 
						 Nos sumus Romani, qui fuimus ante Rudini

ANNALIUM LIB. XIII 
					 
						 I 
						 «Isque Hellesponto pontem contendit in alto. 
					 
					 
						 II 
						 «Contempsit fontes quibus exerugit aquae vis 
					 
					 
						 III 
						 «satin vates verant aetate in agunda? 
					 
					 
						 IV 
						 «Hannibal audaci cum pectore de me hortatur, Ne bellum faciam, quem credidit esse meum cor Suasorem summum et studiosum robore belli.

ANNALIUM LIB. XIV 
					 
						 I 
						 Verrunt extemplo placide mare: marmore flavo Caeruleum spumat sale conferta rate pulsum 
					 
					 
						 II 
						 Labitur uncta carina, volat super impetus undas 
					 
					 
						 III 
						 Cum procul aspiciunt hostes accedere ventis Navibus velivolis 
					 
					 
						 IV 
						 Litora lata sonunt 
					 
					 
						 V 
						 rumpia 
					 
					 
						 VI 
						 «Nunc est ille dies cum gloria maxima sese Nobis ostendat si vivimus sive morimur. 
					 
					 
						 VII 
						 Horrescit telis exercitus asper utrimque. 
					 
					 
						 VIII 
						 Infit «o cives quae me fortuna ferocis Contudit, indigno bello confecit acerbo 
					 
					 
						 IX 
						 Omnes occisi obcensique in nocte serena

ANNALIUM LIB. XV 
					 
						 II 
						 Malos defindunt, fiunt tabulata falaeque 
					 
					 
						 III 
						 Occumbunt multi letum ferroque lapique Aut intra muros aut extra praecipe casu. 
					 
					 
						 V 
						 succincti corda machaeris 
					 
					 
						 VI 
						 Undique conveniunt velut imber tela tribuno: Configunt parmam, tinnit hastilibus umbo, Aerato sonitu galeae, sed nec pote quisquam Undique nitendo corpus discerpere ferro. Semper abundantes hastas frangitque quatitque. Totum sudor habet corpus, multumque laborat, Nec respirandi fit copia: praepete ferro Histri tela manu iacientes sollicitabant. 
					 
					 
						 VII 
						 Arcus subspiciunt, mortalibus quae perhibentur

ANNALIUM LIB. XVI 
					 
						 II 
						 Quippe vetusta virum non est satis bella moveri 
					 
					 
						 III 
						 Reges per regnum statuasque sepulcraque quaerunt, Aedificant nomen: summa nituntur opum vi. 
					 
					 
						 IV 
						 Postremo longinqua dies confecerit aetas 
					 
					 
						 V 
						 Ingenio forti dextra latus pertudit hasta 
					 
					 
						 VI 
						 Concidit, et sonitum simul insuper arma dederunt 
					 
					 
						 VII 
						 tamen induvolans secum abstulit hasta Insigne 
					 
					 
						 VIII 
						 Tunc timido manat ex omni corpore sudor 
					 
					 
						 IX 
						 Matronae moeros complent spectare faventes. 
					 
					 
						 X 
						 Montibus obstipis obstantibus unde oritur nox 
					 
					 
						 XI 
						 Quos ubi rex epulo spexit de cotibus celsis 
					 
					 
						 XII 
						 Qui clamos oppugnantis vagore volanti 
					 
					 
						 XIII 
						 Primus senex bradys in regimen bellique peritus 
					 
					 
						 XIV 
						 «Aestatem autumnus sequitur, post acer hiemps it 
					 
					 
						 XV 
						 «post aetate pigret sufferre laborem 
					 
					 
						 XVI 
						 «hebem 
					 
					 
						 XVII 
						 «Navorum imperium servare est induperantum 
					 
					 
						 XVIII 
						 «Non in sperando cupide rem prodere summam 
					 
					 
						 XIX 
						 «Spero si speres quicquam prodesse potis sunt 
					 
					 
						 XX 
						 «Quo res sapsa loco sese ostentatque iubetque 
					 
					 
						 XXI 
						 «Si luci, si nox, si mox, si iam data sit frux 
					 
					 
						 XXII 
						 prandere iubet horiturque 
					 
					 
						 XXIII 
						 «Nox quando mediis signis praecincta volabit 
					 
					 
						 XXIV 
						 interea fax Occidit oceanumque rubra tractim obruit aethra. 
					 
					 
						 XXV 
						 Hic insidiantes vigilant, partim requiescunt Tecti, cum gladiis, sub scutis ore faventes. 
					 
					 
						 XXVI 
						 Lumen scitus agaso

ANNALIUM LIB. XVII 
					 
						 I 
						 It eques et plausu cava concutit ungula terram. 
					 
					 
						 II 
						 Tum cava sub monte late specus intus patebat 
					 
					 
						 III 
						 dux ipse vias 
					 
					 
						 IV 
						 Tollitur in caelum clamor exortus utrisque 
					 
					 
						 V 
						 Concurrunt veluti venti cum spiritus austri Imbricitor aquiloque suo cum flamine contra Indu mari magno fluctus extollere certant 
					 
					 
						 VI 
						 «Noenu decet mussare bonos qui facta labore Nixi militiae peperere 
					 
					 
						 VII 
						 «viresque valentes Contudit crudelis hiemps 
					 
					 
						 VIII 
						 «neque corpora firma Longiscunt quicquam 
					 
					 
						 IX 
						 «Cum soles eadem facient longiscere longe

ANNALIUM LIB. XVIII 
					 
						 I 
						 Degrumare forum 
					 
					 
						 II 
						 aere fulva

ANNALIUM LIB. INC. 
					 
						 I 
						 Sed sola terrarum postquam permensa parumper 
					 
					 
						 II 
						 «O genitor noster Saturnie, maxime divum 
					 
					 
						 III 
						 Iuppiter hic risit tempestatesque serenae Riserunt omnes risu Iovis omnipotentis. 
					 
					 
						 IV 
						 Iam cata signa fere sonitum dare voce parabant. 
					 
					 
						 V 
						 Exin per terras postquam celerissimus rumor 
					 
					 
						 VI 
						 rex deinde citatus Convellit sese 
					 
					 
						 VII 
						 «Quis pater aut cognatus volet vos contra tueri 
					 
					 
						 VIII 
						 «Aversabuntur semper vos vostraque vulta 
					 
					 
						 IX 
						 «Audire est operae pretium procedere recte Qui rem Romanam Latiumque augescere vultis 
					 
					 
						 X 
						 «tibi vita Seu mors in mundo est 
					 
					 
						 XI 
						 Cum sese exsiccat somno Romana iuventus 
					 
					 
						 XII 
						 Omnes corde patrem debent animoque benigno Circum sum 
					 
					 
						 XIII 
						 Oscitat in campis caput a cervice revulsum Semianimesque micant oculi lucemque requirunt. 
					 
					 
						 XIV 
						 It nigrum campis agmen 
					 
					 
						 XV 
						 redinunt In patriam 
					 
					 
						 XVI 
						 Idem campus habet textrinum navibus longis 
					 
					 
						 XVII 
						 Labitur uncta carina per aequora cana celocis 
					 
					 
						 XVIII 
						 Ingenti vadit cursu qua redditus termo est 
					 
					 
						 XIX 
						 Hortatore bono prius quam qui finibus termo 
					 
					 
						 XX 
						 Impetus haut longe mediis regionibus restat 
					 
					 
						 XXI 
						 «Haud temere est quod tu tristi cum corde gubernas 
					 
					 
						 XXII 
						 «Dum clavum rectum teneam navemque gubernem 
					 
					 
						 XXIII 
						 cum a carcere fusi Currus cum sonitu magno permittere certant 
					 
					 
						 XXIV 
						 Cumque gubernator magna contorsit equos vi 
					 
					 
						 XXV 
						 Cum magno strepitu Volcanum ventus vegebat 
					 
					 
						 XXVI 
						 Brundisium pulcro praecinctum praepete portu 
					 
					 
						 XXVII 
						 terrai frugiferai 
					 
					 
						 XXVIII 
						 Capitibus nutantis pinos rectosque cupressos 
					 
					 
						 XXIX 
						 «Optima caelicolum, Saturnia, magna dearum 
					 
					 
						 XXX 
						 Multa foro ponit et agea longa repletur 
					 
					 
						 XXXI 
						 «Qui vincit non est victor nisi victus fatetur 
					 
					 
						 XXXII 
						 «Dum quidem unus homo Romanus toga superescit 
					 
					 
						 XXXIII 
						 Et detondit agros laetos atque oppida cepit 
					 
					 
						 XXXIV 
						 Bruttace bilingui 
					 
					 
						 XXXV 
						 ratibusque fremebat Imber Neptuni 
					 
					 
						 XXXVI 
						 Tonsillas rapiunt, configunt litus, aduncas 
					 
					 
						 XXXVII 
						 Moribus antiquis res stat Romana virisque. 
					 
					 
						 XXXVIII 
						 Septingenti sunt paulo plus aut minus anni, Augusto augurio postquam inclita condita Roma est. 
					 
					 
						 XXXIX 
						 Hispane, non Romane, memoretis loqui me. 
					 
					 
						 XL 
						 Illyrii restant sicis sybinisque fodantes 
					 
					 
						 XLI 
						 Succincti gladiis media regione cracentes 
					 
					 
						 XLII 
						 levesque secuntur in hastis 
					 
					 
						 XLIII 
						 Incedit veles vulgo sicilibus latis 
					 
					 
						 XLIV 
						 tergus igitur sagus pinguis opertat 
					 
					 
						 XLV 
						 sagus caerulus 
					 
					 
						 XLVI 
						 spiras legionibus nexit 
					 
					 
						 XLVII 
						 vertunt crateras aenos 
					 
					 
						 XLVIII 
						 dictis Romanis incutit iram 
					 
					 
						 XLIX 
						 irarum effunde quadrigas 
					 
					 
						 L 
						 Et tum sicut equus qui de praesepibus fartus Vincla suis magnis animis abrupit et inde Fert sese campi per caerula laetaque prata, Celso pectore saepe iubam quassat simul altam, Spiritus ex anima calida spumas agit albas 
					 
					 
						 LI 
						 Cumque caput caderet, carmen tuba sola peregit Et pereunte viro raucum sonus aere cucurrit 
					 
					 
						 LII 
						 Corpore tartarino prognata Palude virago, Cui par imber et ignis, spiritus et gravis terra 
					 
					 
						 LIII 
						 rigido 
					 
					 
						 LIV 
						 Inde Parum ulabant 
					 
					 
						 LV 
						 Surum unum unus ferre, tamen defendere possent 
					 
					 
						 LVI 
						 Eripuere patres pueris plorantibus offam 
					 
					 
						 LVII 
						 Tum tonuit laevum bene tempestate serena. 
					 
					 
						 LVIII 
						 Tantidem quasi feta canes sine dentibus latrat 
					 
					 
						 LIX 
						 Tunc coepit memorare simul cata dicta 
					 
					 
						 LX 
						 Inde loci lituus sonitus effudit acutos. 
					 
					 
						 LXI 
						 Clamor ad caelum volvendus per aethera vagit. 
					 
					 
						 LXII 
						 «Pandite sulti genas et corde relinquite somnum. 
					 
					 
						 LXIII 
						 Invictus canis nare sagax et viribus fretus 
					 
					 
						 LXIV 
						 Aut permarceret paries percussus trifaci 
					 
					 
						 LXV 
						 Cum illud quo iam semel est imbuta veneno 
					 
					 
						 LXVI 
						 Sicut siquis ferat vas vini dimidiatum 
					 
					 
						 LXVII 
						 Atque atque accedit muros Romana iuventus 
					 
					 
						 LXVIII 
						 fortunasque suas coepere latrones Inter se memorare 
					 
					 
						 LXIX 
						 Effudit voces proprio cum pectore sancto 
					 
					 
						 LXX 
						 Contremuit templum magnum Iovis altitonantis 
					 
					 
						 LXXI 
						 qui fulmine claro Omnia per sonitus arcet, terram mare caelum 
					 
					 
						 LXXII 
						 Quae valide veniunt falarica missa 
					 
					 
						 LXXIII 
						 Vix solum complere cohum terroribus caeli 
					 
					 
						 LXXIV 
						 Fortis Romani sunt quamquam caelus profundus 
					 
					 
						 LXXV 
						 At Romanus homo, tamen etsi res bene gesta est, Corde suo trepidat 
					 
					 
						 LXXVI 
						 Ni metus ulla tenet virtutem, rite quiescunt 
					 
					 
						 LXXVII 
						 Optima cum pulchris animis Romana iuventus 
					 
					 
						 LXXVIII 
						 «nam me gravis impetus Orci Percutit in latus 
					 
					 
						 LXXIX 
						 Tanto sublatae sunt agmine tunc lapides 
					 
					 
						 LXXX 
						 «quo tam temere itis? 
					 
					 
						 LXXXI 
						 Olli cernebant magnis de rebus agentes. 
					 
					 
						 LXXXII 
						 Perque fabam repunt et mollia crura reponunt 
					 
					 
						 LXXXIII 
						 Interea fugit albus iubar Hyperionis cursum 
					 
					 
						 LXXXIV 
						 Inde patefecit radiis rota candida caelum 
					 
					 
						 LXXXV 
						 «Hos pestis necuit, pars occidit illa duellis. 
					 
					 
						 LXXXVI 
						 Omnes mortales sese laudarier optant. 
					 
					 
						 LXXXVII 
						 Non si, lingua loqui saperet quibus, ora decem sint, Innumerum, ferro cor sit pectusque revinctum 
					 
					 
						 LXXXVIII 
						 Contra carinantes verba atque obscena profatus 
					 
					 
						 LXXXIX 
						 neque me decet hanc carinantibus edere chartis 
					 
					 
						 XC 
						 Cum legionibus quom proficiscitur induperator 
					 
					 
						 XCI 
						 Flamma loci postquam concussa est turbine saevo 
					 
					 
						 XCII 
						 Huic statuam statui maiorum obatu athenis 
					 
					 
						 XCIII 
						 Silvarum saltus latebras lamasque lutosas 
					 
					 
						 XCIV 
						 Atque manu magna Romanos inpulit amnis 
					 
					 
						 XCV 
						 Pila retunduntur venientibus obvia pilis 
					 
					 
						 XCVI 
						 Decretum est stare et fossari corpora telis 
					 
					 
						 XCVII 
						 pes premitur pede et armis arma teruntur 
					 
					 
						 XCVIII 
						 Carbasus alta volat pandam ductura carinam 
					 
					 
						 XCIX 
						 laetificum gau 
					 
					 
						 C 
						 divum domus altisonum cael 
					 
					 
						 CI 
						 endo suam do 
					 
					 
						 CII 
						 populea fruns 
					 
					 
						 CIII 
						 «Ausus es hoc ex ore tuo 
					 
					 
						 CIV 
						 urbes magnas atque imperiosas 
					 
					 
						 CV 
						 «divumque hominumque pater rex 
					 
					 
						 CVI 
						 patrem divomque hominumque 
					 
					 
						 CVII 
						 oratores Doctiloqui 
					 
					 
						 CVIII 
						 animus cum pectore latrat 
					 
					 
						 CIX 
						 clamore bovantes 
					 
					 
						 CX 
						 pausam facere ore fremendi 
					 
					 
						 CXI 
						 nostri cessere parumper 
					 
					 
						 CXII 
						 adgretus fari 
					 
					 
						 CXIII 
						 runata recedit 
					 
					 
						 CXIV 
						 quo sospite liber 
					 
					 
						 CXV 
						 equitatus Ut celerissimus 
					 
					 
						 CXVI 
						 Iamque fere quattuor partum 
					 
					 
						 CXVII 
						 furentibus ventis 
					 
					 
						 CXVIII 
						 «vestro sine momine, venti 
					 
					 
						 CXIX 
						 fluctusque natantes 
					 
					 
						 CXX 
						 «heia machaeras 
					 
					 
						 CXXI 
						 ad armentas ipsius eosdem 
					 
					 
						 CXXII 
						 quem non virtutis egentem 
					 
					 
						 CXXIII 
						 funduntque elatis naribus lucem 
					 
					 
						 CXXIV 
						 teloque trabali 
					 
					 
						 CXXV 
						 aplustria 
					 
					 
						 CXXVI 
						 Anionem 
					 
					 
						 CXXVII 
						 Cretenses 
					 
					 
						 CXXVIII 
						 ambactus 
					 
					 
						 CXXIX 
						 salsas lamas 
					 
					 
						 CXXX 
						 tetros elephantos 
					 
					 
						 CXXXI 
						 stant pulvere campi 
					 
					 
						 CXXXII 
						 saxo cere comminuit brum 
					 
					 
						 CXXXIII 
						 Massili portabant iuvenes ad litora tanas 
					 
					 
						 CXXXIV 
						 nec retrahi potestur Imperiis 
					 
					 
						 CXXXV 
						 ab laeva rite probatum 
					 
					 
						 CXXXVI 
						 quem super ingens Porta tonat caeli 
					 
					 
						 CXXXVII 
						 trabes remis rostrata per altum 
					 
					 
						 CXXXVIII 
						 «Qua murum fieri voluit, urgemur in unum 
					 
					 
						 CXXXIX 
						 Rex ambas ultra fossam protendere coepit 
					 
					 
						 CXL 
						 spoliantur eos et corpora nuda relinquunt. 
					 
					 
						 CXLI 
						 «Vosque lares tectum nostrum qui funditus curant 
					 
					 
						 CXLII 
						 Machina multa minax minitatur maxima muris 
					 
					 
						 CXLIII 
						 vita illa dignus locoque 
					 
					 
						 CXLIV 
						 Introducuntur legati Minturnenses. 
					 
					 
						 CXLV 
						 Olli crateris ex auratis hauserunt. 
					 
					 
						 CXLVI 
						 O multum ante alias infelix littera theta 
					 
					 
						 CXLVII 
						 Quod bonus et liber populus 
					 
					 
						 CXLVIII 
						 Saturno sancte create 
					 
					 
						 CXLIX 
						 Apud emporium in campo hostium pro moene